# -*- mode: mandoku-view; -*-
#+TITLE: 星學大成
#+DATE: 2015-08-24 23:13:01.623020
#+PROPERTY: ID KR3g0041
#+PROPERTY: BASEEDITION WYG    
#+PROPERTY: JUAN 卷二十
<pb:KR3g0041_WYG_020-1a>¶
欽定四庫全書¶
　星學大成卷二十¶
　　　　　　　　　　　　明　萬民英　撰¶
　　三辰通載¶
　太乙月孛星¶
　總龜筭法置積日加一千二百三十五以三千二百¶
　三十五大數除之啇數一千五十列上位其餘不盡¶
　者為殘分用七因之上位啇數以二十一因之加八¶
<pb:KR3g0041_WYG_020-1b>¶
　下位以六十二為一度不滿者不入分(闕/)平行一日¶
　行十一分二十九秒¶
　　月孛論¶
　太乙月孛星属水之餘天暗之宿也一名彗星一名¶
　妖星一名天哭毛頭星隠行於天其行宫度一日行¶
　十一分二十九秒一宫住九箇月九年行一周天行¶
　道有黄赤之不同喜怒之無定喜則為少㣲星怒則¶
　為彗星此星出現使衆曜無光羣星失色或入南北¶
<pb:KR3g0041_WYG_020-2a>¶
　斗中或入太㣲宫或犯天闕國須有災所主分野郡¶
　必有災人民饑饉流離其方若兵興將死兵亡¶
　　乙生人以為祿主星　　　甲生人以為暗星¶
　　丙生人以為權星　　　　丁生人以為囚星¶
　　戊生人以為印星　　　　巳生人以為刑星¶
　　庚生人以為催官星(貴/星)　　辛生人以為䕃星¶
　　壬生人以為耗星　　　　癸生人以為福星¶
　此星廟未旺寅好巳樂酉喜申順子怒戌¶
<pb:KR3g0041_WYG_020-2b>¶
　琅玕經云命與身宫孛照時栁躔初到最為竒諫官¶
　御史元相稱兵寄文衡又所宜富貴可期經翼軫聲¶
　名當發在虚危更臨身宿直難者最喜隂方夜見之¶
　○此星空與人為福多與人為祸若乗栁梢旺度之¶
　分善星相㑹便作大官命斷之縱使為官亦為歇㓕¶
　又最忌金星同宫亦主尅害妻子○經云欲問榮華¶
　及好妻生來太白順遷移若逄對照家無子那更同¶
　宫被孛欺○賦云尅妻害子太白與月孛同宫○又¶
<pb:KR3g0041_WYG_020-3a>¶
　云妻無子息都縁孛在髙強推星者宜仔細消息無¶
　有不應君子得之在命亦喜劍鋒同宫乙未人劍亥¶
　鋒夘巳酉人劍鋒俱丑乙亥人劍卯鋒亥巳丑人劍¶
　巳鋒酉乙卯人劍未鋒亥巳已人劍酉鋒巳此煞在¶
　命專主權柄在妻損妻臨子害子○經云劍鋒之煞¶
　細推詳又臨身命最為良執卷之人湏及第釋衣道¶
　術足財糧惟有小人全不好㑹教早夭法塲亡更被¶
　天刑㐲尸制投河自縊眼無光此星吉星名福煞百¶
<pb:KR3g0041_WYG_020-3b>¶
　人逄之百箇昌若更盡傳真言訣合用金銀數十廂¶
　○六乙生人孛為正官祿星月孛星同宫不為凶惡¶
　之宿¶
　　月孛歌¶
　彗星威烈形似墨眉目精神光灼爍(闕/)　　猛少言¶
　詞膽氣麄雄心性惡能運謀多禮樂最有心機難測度¶
　財多聚散一身孤父母家財多索寞金牛巨蟹及雙¶
　魚寳瓶宫中好安着堂堂容貌有威權富貴崢嶸人¶
<pb:KR3g0041_WYG_020-4a>¶
　驚愕日月㑹事安着父母凶狂先盖廓木來必定助¶
　威權金㑹貪滛妻愛謔男為巫術女為尼水到穿窬¶
　入樓閣土火亂世號英雄紫炁更能脩合藥天首㑹¶
　好刼掠天尾法塲世抛却居財盗賊破家資兄弟妻¶
　宫難檢約疾厄腸風内主災西没之位妻䘮却官宫¶
　凌辱夭天年十一宫中偏福薄陷宫十相不曽全依¶
　此推之終不錯¶
　九晁惟有孛堪畏若到南方宜向未未前中後坐太¶
<pb:KR3g0041_WYG_020-4b>¶
　陽一生名字播馨香○獨行尤可免災迍切忌相逄¶
　首尾星或更同居髙強位不為人害定遭刑○孛星¶
　最喜入秦州為官作事最優游平生食祿無停歇佩¶
　玉腰金侍九旒○與水同行更處閑或無吉曜去相¶
　叅限中更若來臨照男作偷兒女必姦○子午孛星¶
　喜在寅亥申依舊主逄申寅申兩位孛星列子孫榮¶
　貴佐明君○巳未二方逄月孛九流飄蕩多出入直¶
　饒入廟雙女扶只是終身足衣禄○莫以此星為大¶
<pb:KR3g0041_WYG_020-5a>¶
　忌除却寅宫偏喜未更得太陽相逼夾兄弟絶無有¶
　田地○子午還歸子午位若在弱宫方可喜元來富¶
　貴亦尋常亦主髙明通性理○丑人不喜孛衝年雖¶
　居廟樂祸連連遲留若向申辰上媒保得財仍得田¶
　○太陽若與孛同宫第一隂人不可逄丈夫隂徳并¶
　疾厄偏因好事傷財帛○太隂本自有虧盈為福為¶
　災無定形若見太隂與月孛母亡父䘮惹官刑○生¶
　時孛在栁躔間更把官星仔細㸔三主若居強位上¶
<pb:KR3g0041_WYG_020-5b>¶
　豸冠丰采爍人寒○太乙人加惡曜名逄之多説祸¶
　非輕如何却有榮華者在廟因為鈐轄星○威權本¶
　是將星髙好把功名属汝曹不被凶神輕犯破也湏¶
　鄉社作英豪○孛星不得善星扶如虎如蛇毒有餘¶
　男命刑妻非一室如云女命亦三夫○孛同天尾火¶
　宫行木土金星陷不明命主更居無力地斷然自縊¶
　䘮其生¶
　　月孛臨喜怒宫¶
<pb:KR3g0041_WYG_020-6a>¶
　喜宫名為天極天曲天亹星若身命逄之為性凶險¶
　作事猛烈只宜同五星在命并八煞官祿主有清貴¶
　之職若庶人多災厄損妻子随宫分斷之在身宫主¶
　枷鎻之厄危險之災水火之厄被人誣頼母必有廢¶
　疾若為僧道則有權亦主住持怒宫名為䘮車鬼災¶
　天彗星若身命遇之多是非貪酒色更犯煞星主徒¶
　配逺方若官祿宫遇之皆主不測灾及為貪婪至賤¶
　之軰兼主惡死有救星則平僧道可免¶
<pb:KR3g0041_WYG_020-6b>¶
　　月孛躔宿俱出玉關經玉關歌¶
　　詩斷孛躔角宿號天亹　情性聰明丰貌美¶
　　　　貪&KR0075;好酒心不賢　煞害傷妻湏尅子¶
　　　　角木蛟辰龍　　　見孛必爭雄¶
　　　　更逄陽刄位　　　刼㓂法塲中¶
　　　　角度相逄怕太乙　定遭犯歲多沉沒¶
　　　　金木吉曜與同行　老歲方能保簮笏¶
　　　　孛躔亢宿號天㣲　心毒如蛇事事危¶
<pb:KR3g0041_WYG_020-7a>¶
　　　　易喜易嗔人不定　此生定是損妻兒¶
　　　　亢宿属金龍　　　得孛反生凶¶
　　　　孛在龍前為武曬　藩垣坐鎮立邊功¶
　　　　太乙亢度最清竒　九度之中正所宜¶
　　　　金徳同之真為美　財名横發少年時¶
　　　　孛躔氐宿號天僉　凡事施為却得安¶
　　　　更得官星來&KR0734;助　朱衣紫綬聳朝班¶
　　　　氐惡孛星同　　　祼體分外凶¶
<pb:KR3g0041_WYG_020-7b>¶
　　　　誰知氐土貉　　　見孛反孤窮¶
　　　　太乙九月過一宫　九年一次到氐宫¶
　　　　官祿獨行隂夜喜　發災還與惡星同¶
　　　　孛躔房宿號天瞻　若臨身命為大權¶
　　　　文韜武畧居官顯　更立功名主重權¶
　　　　房兎日方隆　　　東去孛共蹤¶
　　　　卯宫為刑曜　　　隂宿犯陽宫¶
　　　　太乙來房性妖孽　或女或男皆作劣¶
<pb:KR3g0041_WYG_020-8a>¶
　　　　一生孤苦尅雙親　作事無謀心不决¶
　　　　孛躔心宿號天祗　官職榮華祿位宜¶
　　　　百里郎官名位著　叅謀半刺着緋衣¶
　　　　心宿孛難容　　　陽位孛孤窮¶
　　　　土星無夜忌　　　凶忌兩重凶¶
　　　　乙星為性多猛烈　心上相逄亦作孽¶
　　　　不宜水宿同度中　六親骨肉情皆别¶
　　　　孛躔尾宿號天該　家道興隆慶大來¶
<pb:KR3g0041_WYG_020-8b>¶
　　　　身命逄之官祿至　將軍公輔藴三才¶
　　　　尾宿属春寅　　　孛到必消沉¶
　　　　兩宫寅卯位　　　到此惡難成¶
　　　　太乙尾宿不完全　危險如何保夀年¶
　　　　十箇八九多禍夭　千思萬計實難言¶
　　　　孛躔箕宿號天華　位逄燕國定豪奢¶
　　　　官班自有超榮貴　財物金珠富一家¶
　　　　孛宿怕躔箕　　　箕風動刑妻¶
<pb:KR3g0041_WYG_020-9a>¶
　　　　孛到孤刑曜　　　妻位不相宜¶
　　　　乙逄燕分著緋衣　正喜遊宫定到箕¶
　　　　古法盛稱寅地旺　此人必貴定無疑¶
　貴格云彗星寅位必躔箕　節鉞封侯被織衣¶
　　　　孛躔斗宿號天嚚　面生波浪口無聲¶
　　　　不是過房湏有尅　貪花愛酒賭錢人¶
　　　　斗前難祼體　　　瞻斗有尊權¶
　　　　到此不嚴肅　　　朝斗與朝天¶
<pb:KR3g0041_WYG_020-9b>¶
　　　　斗廿四度值乙星　多憂多樂亦傷刑¶
　　　　刑後忽然身富貴　為主圎夜月光明¶
　　　　孛躔牛宿號天芳　孤寡徒刑性更凶¶
　　　　若教疾病躔身上　免得生離不善終¶
　　　　牛宿號刑星　　　夜生更怕刑¶
　　　　孛水土牛忌　　　休問利和名¶
　　　　太乙忽然下牛來　入在髙宫獨不災¶
　　　　此曜所為心性别　吉曜同之任意裁¶
<pb:KR3g0041_WYG_020-10a>¶
　　　　孛躔女宿名暗金　毒害顛狂曜六親¶
　　　　花街栁陌貪遊冶　莫教老後更伶仃¶
　　　　女好孛星來　　　北闕孛湏諧¶
　　　　餘宫皆祼體　　　到此不為災¶
　　　　乙星惡曜女家存　此命之人定有迍¶
　　　　所謀不定心疑慮　恩背情踈妻必分¶
　　　　孛躔虚宿名天智　萬事施為皆遂意¶
　　　　官班富貴旺門庭　只恐兒孫無一二¶
<pb:KR3g0041_WYG_020-10b>¶
　　　　虚宿北辰宫　　　孛星作福從¶
　　　　北闕衆星拱　　　緋衣拜髙穹¶
　　　　乙臨虚地將何决　萬事過人真殊絶¶
　　　　只宜夜旺此宫生　財似泉流官不竭¶
　　　　孛躔危宿名天姱　命若逄之旺一家¶
　　　　不是官崇湏富盛　妻宫子位必吁嗟¶
　　　　危孛逄天京　　　室亥在前程¶
　　　　孛到為吉曜　　　少尅老方榮¶
<pb:KR3g0041_WYG_020-11a>¶
　　　　乙曜臨人智術㣲　旺宫度分守於危¶
　　　　此身若不為臺諫　亦主當權宰相機¶
　　　　孛躔室宿名天仗　星到雙魚為正旺¶
　　　　逄之富貴必超榮　定作朝廷公與相¶
　　　　室孛好朝天　　　到此自䖍惓¶
　　　　内室孛尊重　　　祿主少㣲垣¶
　　　　月孛室宿未為竒　眷属孤傷靡不為¶
　　　　多招閒慮心頭事　老則防妻又損兒¶
<pb:KR3g0041_WYG_020-11b>¶
　　　　孛躔璧宿號天巴　旺地湏逄到一家¶
　　　　身命逄之徒説好　到頭不免事如麻¶
　　　　玉關璧属乾　　　孛惟好此躔¶
　　　　天嚴非孛立　　　朝天要夜蟾¶
　　　　太乙璧宫好殺害　為人不就事難任¶
　　　　百端心計多謀畫　盗賊奸雄忌火金¶
　　　　孛躔奎宿號天便　賣盡田園賭盡錢¶
　　　　不是酒時須博奕　貪花浮浪見憂煎¶
<pb:KR3g0041_WYG_020-12a>¶
　　　　奎宿戌宫排　　　温柔怕孛來¶
　　　　祼形奎暗曜　　　難堪孛到猜¶
　　　　奎中遇孛心難靜　身消痩長貌充秀¶
　　　　寛心𦂳性好精神　聲名纔有終無夀¶
　　　　孛躔婁宿號天邪　少年浮浪悦紛華¶
　　　　小急大寛心不定　平生終不受迍災¶
　　　　婁名天狗宫　　　孛怕此曜逄¶
　　　　孛來為陷害　　　凶曜必生凶¶
<pb:KR3g0041_WYG_020-12b>¶
　　　　婁星最喜吉曜來　若逄太乙轉為災¶
　　　　若不刑傷并自縊　六親暌别不和諧¶
　　　　孛躔胃宿號天翰　性急情寛事少閑¶
　　　　只恐為官年不永　若居貧困夀如山¶
　　　　胃居戌位間　　　到此必安閑¶
　　　　至酉名吉曜　　　為福必闌珊¶
　　　　太乙臨人多災數　火喜曜來胃九度¶
　　　　夜生值此主歡娱　握掌兵機主宰輔¶
<pb:KR3g0041_WYG_020-13a>¶
　　　　孛躔昴宿名天喜　命若逄之姿貌美¶
　　　　妻宫損尅兩三重　祿位湏逄升玉陛¶
　　　　昴属酉日雞　　　月門孛相宜¶
　　　　諸宫皆祼體　　　惟酉着緋衣¶
　　　　常言孛星偏喜酉　最利金牛宫昴宿¶
　　　　金能助用此中來　合主科名兼福夀¶
　　　　孛躔畢宿號天詵　生湏富貴顯家聲¶
　　　　仕途超越登科早　朱衣紫綬立朝廷¶
<pb:KR3g0041_WYG_020-13b>¶
　　　　畢星是月門　　　孛到朝至尊¶
　　　　畢星惟好雨　　　滛慾有名存¶
　　　　畢宿如逄太乙侵　不宜逄水與逄金¶
　　　　偏惹是非迷酒色　風癆痔漏暗傷身¶
　　　　孛躔觜宿號天陻　門户光輝是此人¶
　　　　年少登科官進速　性情容易便生嗔¶
　　　　觜好孛用水　　　觜孛喜命宫¶
　　　　孛到為廟樂　　　七度莫言凶¶
<pb:KR3g0041_WYG_020-14a>¶
　　　　宿觜若見孛來過　疾厄宫逄阻難多¶
　　　　五位臨之難得子　命宫身位禄消磨¶
　　　　孛躔參宿號天詮　官禄須逄抵不難¶
　　　　妻子宫中須有尅　更兼天夀在蒼顔¶
　　　　申位有參星　　　孛臨視不真¶
　　　　迤遷并度近　　　孛&KR0034;兩相嗔¶
　　　　參水猿中見月孛　進退所謀皆恍惚¶
　　　　羅㬋計都火來侵　不至中年便亡沒¶
<pb:KR3g0041_WYG_020-14b>¶
　貴格云水孛到參非失位　貴持節鉞更無疑¶
　　　　孛躔井宿名天誑　衣祿生來須大旺¶
　　　　資財恐是别人收　有子終須還破蕩¶
　　　　井來孛昏濛　　　十七度無光¶
　　　　月宫孛朝母　　　初度反作凶¶
　　　　太乙躔井未為強　神氣踈慵貌亦長¶
　　　　性裏欺良懐惡妬　若無星救恐刑傷¶
　貴格云&KR0884;搶東井福偏饒　榆塞藩垣任可倚¶
<pb:KR3g0041_WYG_020-15a>¶
　　　　孛躔鬼宿名天詫　巨富官榮兩無價¶
　　　　為人毒害更英雄　先有聲名大權覇¶
　　　　鬼見正月明　　　孛逄拜蟾京¶
　　　　朝瞻居母位　　　敬謹不生嗔¶
　　　　太乙之星守鬼門　語言稠重出人倫¶
　　　　身才魁偉多温厚　遇夜生人少見迍¶
　　　　孛躔栁宿號天衝　將相功勲祿萬鍾¶
　　　　威望從來臺憲任　蜚聲騰實顯英雄¶
<pb:KR3g0041_WYG_020-15b>¶
　　　　栁孛自優游　　　栁稍位近周¶
　　　　十四非為福　　　十三度公侯¶
　　　　乙星掛在栁稍頭　定知此命主公侯¶
　　　　更有木同秦地分　少年朱紫不勞求¶
　　　　孛躔星宿號天戎　定殺妻兒在少蒙¶
　　　　為人執抝心多強　衣食生來太不中¶
　　　　星午正陽明　　　大忌孛來侵¶
　　　　孛入終須晦　　　太陽孛難禁¶
<pb:KR3g0041_WYG_020-16a>¶
　　　　乙星若在星邊過　又與羅㬋同度坐¶
　　　　峥嶸負氣武兵人　志壯心髙膽又大¶
　　　　孛躔張宿號天權　妻子宫中未保全¶
　　　　衣食生來自豐足　性情髙尚樂忠賢¶
　　　　張宿月鹿明　　　孛臨號元真¶
　　　　須是旁奎宿　　　張曜孛華明¶
　　　　太乙權威勢如虎　不宜張宿居於午¶
　　　　偏生庶出二重親　卓立生涯難守祖¶
<pb:KR3g0041_WYG_020-16b>¶
　　　　孛躔翼宿號天譁　此是星辰到本家¶
　　　　喜怒不常多色慾　心如狼虎毒如蛇¶
　　　　翼好孛同行　　　孛躔翼宿亨¶
　　　　孛水宜同立　　　聲應位持衡¶
　　　　太乙本是惡強星　翼宿躔之疾壓身¶
　　　　女主産亡男癖疾　限行至此不光明¶
　　　　孛躔軫宿號天忒　戀酒迷花好遊奕¶
　　　　家財盡破好行偷　若不投軍須有尅¶
<pb:KR3g0041_WYG_020-17a>¶
　　　　軫星屬巳宫　　　巳水孛争雄¶
　　　　陽極隂相續　　　相續自無凶¶
　　　　太乙獨行來到軫　為人性急多明敏¶
　　　　若逄土木再同居　破散資財離鄉井¶
　　月孛入宫¶
　太乙月孛在虚危栁為樂井畢為廟翼為旺居此生¶
　人主居官有威望人多畏服主有節察之位刑殺之¶
　權在身命八煞宫見火為盗賊見金為不軌之事妻¶
<pb:KR3g0041_WYG_020-17b>¶
　亦不良在財帛則多耗散為脱賺但在身命官禄則¶
　吉在諸位則凶此曜為災福力大於諸星若見木即¶
　為臺憲之任見火為亂世英雄見水為盗¶
　日木宫主為人重厚心直三方盡在強宫主少年榮¶
　逹非在強宫主少年雖得貴人見知諸事不成立¶
　火宫主為人性快出言不審是非一生宜防婦人損¶
　陷及小人暗窺主星在最髙之地立在㣲職合少年¶
　立身¶
<pb:KR3g0041_WYG_020-18a>¶
　土金水月宫主為人性剛作事忠直有謀計好殺害¶
　守虚危井栁鬼翼宿者主節察位¶
　　月孛同宫¶
　孛金同宫為行不良妻亦然男為巫女為覡¶
　　詩斷金星與孛若縱横　百六逄之大吉亨¶
　　　　人産遇時須抱福　家居金玉保康寜¶
　孛水同宫主因文學有災多虚詐見四刑星主膿血¶
　之災在三九宫主落水死不見屍¶
<pb:KR3g0041_WYG_020-18b>¶
　　詩斷辰星不欲相交彗　男可為奴女可婢¶
　　　　邪&KR0075;奸濫主貧寒　畢世千謀無一遂¶
　孛火同宫心好善而實不能行亦多癰疽膿血¶
　　詩斷熒惑最能誅孛彗　掃除&KR0884;搶為慶瑞¶
　　　　官榮上爵秉威權　百六逄之為禍害¶
　孛木同宫宜官不宜才藝夭夀為悖逆之徒¶
　　詩斷木孛原來主夀齡　今日無分重與輕¶
　　　　人生八十髙年客　皆由四正有強星¶
<pb:KR3g0041_WYG_020-19a>¶
　孛土同宫夜照損夀傷財刑害瘖瘂之疾¶
　　詩斷其如土孛坐天心　雖要分明見太隂¶
　　　　不顧順留并伏逆　布衣從此振儒衿¶
　孛羅同宫各居廟旺主有威權¶
　　詩斷彗星若與羅㬋㑹　勒石紀功揚塞外¶
　　　　常人遇此至千殃　百六遇時愈殃害¶
　孛計同宫為姦&KR0075;不廉不潔多損多破¶
　　詩斷彗星計都不可逄　人生薄賤主貧窮¶
<pb:KR3g0041_WYG_020-19b>¶
　　　　須招風疾并癆厄　百六當之不善終¶
　　　　隂人計孛若入命　定是&KR0075;邪色慾娘¶
　　　　若得善星來同照　遏雲歌舞近侯王¶
　孛炁同宫主性巧聰明多技藝足文詞衣禄有權治¶
　之人¶
　　詩斷蹇薄皆由孛紫逄　離鄉背井道途中¶
　　　　多情色慾仍為盗　千方百計也還窮¶
　孛日月同宫主防父母居官有生殺之權日好訟夜¶
<pb:KR3g0041_WYG_020-20a>¶
　好酒賭博¶
　　詩斷日孛相交名字損　反使吉人心惻隠¶
　　　　姦臣叛世不生兹　百六㑹時保安穏¶
　　　　日同彗孛大為凶　百六當之禍患重¶
　　　　犯法蛇傷并虎咬　倥侗畢世一顓䝉¶
　　琅玕經節要¶
　孛為隂曜最宜夜照廟旺身髙機權兵要晝孛日同¶
　財名有望夜孛月同財祿榮旺主背多貧運為阻障¶
<pb:KR3g0041_WYG_020-20b>¶
　羅㬋同位喜旺雄貴逄忌宫惡多迍多否¶
　二星各居廟旺或在髙強主雄貴重權之位更若同¶
　忌星在陷弱宫即多刑尅¶
　天乙同宫竒能巧技衣禄豐厚不無掌治土與孛同¶
　夜招刑尅晝人若逄廣招財利¶
　孛同計火晝逄主祸短夀多刑災厄破敗夜生貴旺¶
　衣禄常殊臨順廟權掌兵符¶
　孛計日逄主夭夀不夭折則風癩顛狂凶死夜照主¶
<pb:KR3g0041_WYG_020-21a>¶
　衣祿興崇好華飾若在廟旺有武祿重權貴氣金水¶
　夜同職位顯榮晝人主順財禄豐隆身主同惡妖濫¶
　困窮忽然無救亦不善終木星照順福慶亨通縱然¶
　惡厄亦不致凶¶
　月孛照臨十二宫¶
　　命宫¶
　守照命宫眉目踈秀體貌堂堂噐量宏偉瞻視自尊¶
　大寛小急為人性重易好易惡好殺毒害奸雄氣烈¶
<pb:KR3g0041_WYG_020-21b>¶
　入廟反為權柄善星相扶少年及第無吉星輔助必¶
　為災咎為人不足多病不快活假饒富貴亦主犇波¶
　食禄之人無由安閒貪酒好色夜照獨宫身名亨逹¶
　如是晝生破失根涯在妻宫則妻損早在官禄則居¶
　官有威望人多畏服有生殺之權與首尾同宫尅害¶
　妻子與天乙對望處世多迍其星名天吏星主禄雄¶
　豪又名催官煞諸星皆吉而孛方入乃為催官若孛¶
　臨要出宫者不係旺在秋冬為災為福力大於諸星¶
<pb:KR3g0041_WYG_020-22a>¶
　在身命則吉在諸位則凶¶
　　詩斷孛照命宫人　　　初年災破頻¶
　　　　機術心自有　　　權謀亦及人¶
　　　　早歲防傾覆　　　中年立有成¶
　　　　夜生隂位照　　　財禄有聲名¶
　　　　老隂月孛最凶神　豈有臨人照命身¶
　　　　若在強宫為禄主　總領邦國作權臣¶
　　　　孛星守照在巨蟹　若在髙強亦得觧¶
<pb:KR3g0041_WYG_020-22b>¶
　　　　更遭羅計與土星　只主有錢能放債¶
　　　　月孛昏沉性不常　讀書多懶好遊行¶
　　　　不如别作榮身計　莫被儒冠誤一身¶
　　　　月孛須知是惡星　逄之禍患卒難行¶
　　　　若要入廟宫中者　必定前程有大成¶
　　財帛宫¶
　生來少積夜食平常假饒初年承祖之付託財帛興¶
　旺如三春開花正發時狂風猛雨折㧞其根枝若土¶
<pb:KR3g0041_WYG_020-23a>¶
　星照視則産業生旺頻加無破敗也○孛照財上暗¶
　昩無主執財物耗散¶
　　詩斷孛照財宫真可畏　須防人頼暗為災¶
　　　　限逄惡曜君湏忌　吉宿同臨主横財¶
　　　　凶神月孛臨財時　破蕩傷殘豈所宜¶
　　　　假使堆金如山海　㑹合消鑠似塵㣲¶
　　兄弟宫¶
　皆不得力縱有昆季他東我西彼死我活相見之時¶
<pb:KR3g0041_WYG_020-23b>¶
　如水投火却見他人反成親戚所謂親踈義重不親¶
　却親宜自卓立○孛照主尅兄弟惡横¶
　　詩斷孛星無禮最乖張　那更凶殘在陷方¶
　　　　不見弟兄同燕鴈　只聞手足似&KR0600;狼¶
　　　　孛星對照兄弟宫　各自榮家各自豐¶
　　　　縱使牛田衣食足　兄若西時弟亦東¶
　　　　手足為親難得力　只為其宫逄月孛¶
　　　　争取家資不孝人　兄弟心強相妬嫉¶
<pb:KR3g0041_WYG_020-24a>¶
　　田宅宫¶
　尅傷父母縱有祖業終須破散若居次旺則不以傷¶
　尅論更加土孛同行多主偏房庶出○孛照一生破¶
　散住宅不定有成有敗祖業破盡宜與異性同活¶
　　詩斷田宅宫中土孛防　三方閑極可悲傷¶
　　　　此身若不為僧道　必喚他人作父娘¶
　　　　莫愁月孛是凶時　有人因此田園旺¶
　　　　只縁廟坐午申間　午後申前及未上¶
<pb:KR3g0041_WYG_020-24b>¶
　　　　孛星加臨在田宅　初年資財真不竭¶
　　　　隂人最不喜其星　嫁出夫家無寸鐵¶
　　男女宫¶
　主男少女多又宜心性相壓及遲見方好○經云男¶
　女宫中怕遇孛無男只是女生多若得吉星同照視¶
　晚招一對不堅牢如六丁生人化囚見之在此宫者¶
　全無子息假饒有三男二女如寃家骨肉一箇抝東¶
　一箇抝西如有吉星合照則猶較可與太隂對視則¶
<pb:KR3g0041_WYG_020-25a>¶
　男主有貴女主封號長則性慵昏蔽少則伶俐惺惺¶
　别星則减力矣○孛照合難得子息多患瘡癤之疾¶
　　詩斷子孫宫裏孛星攻　狀類根甘蒂苦同¶
　　　　假使門庭當旺盛　也生不肖辱先宗¶
　　　　月孛來遊至第五　男女雖多多枉死¶
　　　　直饒庶子與過房　於法推之多絶嗣¶
　　奴僕宫¶
　多不得力亦有走失○孛照不可托小人作事有暗¶
<pb:KR3g0041_WYG_020-25b>¶
　昩刑尅之厄¶
　　詩斷奴僕惟推最弱宫　孛星臨照愈為凶¶
　　　　當生禄主或全䧟　衣食犇波守困窮¶
　　　　月孛為星不可言　當生逄着病相纒¶
　　　　若交奴僕同宫分　反主妻奴白日眠¶
　　妻妾宫¶
　須兩三妻妻命有此星相抵反有偕老之期賦云妻¶
　無子息都縁孛在髙強○經云月孛守妻宫奴婢結¶
<pb:KR3g0041_WYG_020-26a>¶
　為宗無曜居六五為人主脱空○註云妻性惡則免¶
　孛照合得尊貴慈善之妻反招偏房之妾方應¶
　　詩斷孛星若在照妻位　不是傷夫妻亦防¶
　　　　多幸随人為側室　不然卑賤得從良¶
　　　　婦人月孛入夫宫　反主夫家財帛豐¶
　　　　更在未方為主將　母死父亡財帛隆¶
　　　　望門尅婦婦家貧　只因月孛到孤神¶
　　　　戌亥丑申三四位　夫妻和順定無因¶
<pb:KR3g0041_WYG_020-26b>¶
　　疾厄宫¶
　自小多害病主瘡疥小歲難飬○孛照有犬馬所傷¶
　之厄膿血之災不可針炙因此抱疾¶
　　詩斷孛居第八照身宫　三合無星不可逄¶
　　　　死在路頭無板載　更防官死獄囚中¶
　　　　月孛伏劍疾宫來　年少沉疴染重災¶
　　　　歲乆不聞歡喜事　年來常聴哭哀哀¶
　　遷移宫¶
<pb:KR3g0041_WYG_020-27a>¶
　不得逺出主有險阻之難○經云第九宫中值孛星¶
　終身流蕩百無成○孛照主外鄉隂害小人刑官之¶
　事¶
　　詩斷孛宫第九死他鄉　路上横屍不可當¶
　　　　羅計更臨獅子位　法塲之地見身亡¶
　　　　孛計遷移又併羅　偏於土木損財多¶
　　　　雖然已有堪居地　毁拆移居不奈何¶
　　官禄宫¶
<pb:KR3g0041_WYG_020-27b>¶
　有大人君子之權更居樂廟之宫則官職清髙小人¶
　帶之則血光刑責○孛照多因暗昩之事起災必有¶
　重官厄凡遇隂人不可交結¶
　　詩斷月孛午地是隂宫　食禄雖遲也不空¶
　　　　或若火星逄禄主　多因官職至三公¶
　　　　月孛光芒號彗星　衆星一見歛威明¶
　　　　廟方若作天元主　貴擁𧴀貅百萬兵¶
　　　　入廟星辰最難得　若臨官禄尢為吉¶
<pb:KR3g0041_WYG_020-28a>¶
　　　　鸞臺鳳閣更光華　只忌隂陽同月孛¶
　　　　孛星主禄大雄豪　只要相參土火髙¶
　　　　斗角栁中為受用　文經武緯列勲曹¶
　　福徳宫¶
　多主反覆纔有好事反成凶兆○孛照須有不分明¶
　人隂謀相損¶
　　詩斷福徳宫中要好星　如何孛照有昌榮¶
　　　　心頭搔擾勞魂夢　日日思量欲改更¶
<pb:KR3g0041_WYG_020-28b>¶
　　　　福徳宫中怕孛星　忽然火曜兩相刑¶
　　　　終身只可三旬夀　縱得長生也受迍¶
　　相貌宫¶
　一生為災經云惟有太乙月孛星生時不欲臨此地¶
　○孛照為人膽大不信隂陽作事不祥¶
　　詩斷十二宫中有孛星　形貌麄醜懼知聞¶
　　　　性情不定如狂妄　舉止無慿似少神¶
　　　　十相不完身跼蹐　六根𧇊損善艱辛¶
<pb:KR3g0041_WYG_020-29a>¶
　　　　縱然身在公侯位　斷作狂愚廢棄人¶
　　月孛變叚星¶
　寳瓶宫天權星○又名天烈星主武勇心機悍烈也¶
　　詩斷月孛臨人狀似虎　子上天權巧心路¶
　　　　若是獨行無别星　掌握權衡至台輔¶
　磨蝎宫伏屍星○又名流血星主流血惡死¶
　　詩斷丑宫月孛見伏屍　身宫官禄最凶危¶
　　　　更有吉星相扶助　福徳宫逄短命兒¶
<pb:KR3g0041_WYG_020-29b>¶
　人馬宫天虎星○又名天獄星多招牢獄罪責¶
　　詩斷天虎孛星寅地旺　喜臨箕尾福非常¶
　　　　吉凶二曜不相犯　四正宫逄福禄昌¶
　天蝎宫五鬼星○又名天文星主狡猾隂謀䜛佞夭¶
　夀¶
　　詩斷天衡五鬼為妖孽　女落風塵男下劣¶
　　　　妻家䘮盡定無人　孤獨一身無處立¶
　天秤宫天妖星○又名破軍星主威猛色慾¶
<pb:KR3g0041_WYG_020-30a>¶
　　詩斷天妖辰上為凶恠　八煞遷移為六害¶
　　　　若非寄食别人家　庶出倚親多此軰¶
　雙女宫雙鸞星○又名彗孛星主死兵刄毒藥¶
　　詩斷孛臨天乙號雙鸞　男女逄之是寡鰥¶
　　　　更值惡星須惡死　吉星相救可安全¶
　獅子宫天鬼星○又名流尸星主刀鎗弓矢之難¶
　　詩斷天冠加臨獅子宫　星張二宿最為凶¶
　　　　如躔栁宿畨成吉　富貴功名百事通¶
<pb:KR3g0041_WYG_020-30b>¶
　巨蟹宫垣廟星○又名威猛星主威猛尊嚴¶
　　詩斷孛星最喜到秦州　文作清華武列侯¶
　　　　不怕惡星侵此位　平生富貴自優游¶
　隂陽宫天吉星○又名敗殘星主敗殘亂家道也¶
　　詩斷申宫天吉少人知　四正宫逄得者稀¶
　　　　戊乙庚人為上吉　名標四海福相随¶
　金牛宫金堂星○又名文際星主文章際㑹也¶
　　詩斷金堂酉地喜相侵　不習詩書亦有名¶
<pb:KR3g0041_WYG_020-31a>¶
　　　　自是䕃封多福禄　錦衣閭里有家聲¶
　白羊宫天囚星○又名天邪星主凶猛中失職禄¶
　　詩斷戌中月孛號天囚　白髪孤寡亦未休¶
　　　　此曜匕強如在上　官災横禍作寃讎¶
　雙魚宫遊魂星○又名威職星主隂人多妖¶
　　詩斷孛星須是要安和　亥上遊魂福最多¶
　　　　禄上資財當巨富　終身落薄更消磨¶
　¶
<pb:KR3g0041_WYG_020-31b>¶
　¶
　¶
　¶
　¶
　¶
　¶
　¶
　星學大成卷二十¶
