# -*- mode: mandoku-view; -*-
#+TITLE: 星學大成
#+DATE: 2015-08-24 23:13:01.529331
#+PROPERTY: ID KR3g0041
#+PROPERTY: BASEEDITION WYG    
#+PROPERTY: JUAN 卷十七
<pb:KR3g0041_WYG_017-1a>¶
欽定四庫全書¶
　星學大成卷十七¶
　　　　　　　　　　　　明　萬民英　撰¶
　　三辰通載(五星/)¶
　水徳辰星¶
　總龜筭法置積日加八十一以一百十五日八十七¶
　分六十一秒為伏見留退一終之數除之不滿者為¶
　餘日一下中定星以餘日數去之看在何叚又看入¶
<pb:KR3g0041_WYG_017-1b>¶
　叚得㡬日十七度便是水星定度¶
　夕伏十八日行三十四度五十分去日十六度五十¶
　　　分而夕見於西方¶
　順行十七日順遲十日共行三十一度五十分¶
　夕留二日不行夕退十日九十二分八十秒半行八¶
　　　度六分十九秒半晨退十日九十三分八十秒¶
　　　半晨留二日晨遲十日順行十七日¶
　晨伏十八日行度並與上同¶
<pb:KR3g0041_WYG_017-2a>¶
　　水星論¶
　水星辰星之精也一名滴星一名龜星建北方之氣¶
　其色黒其性智廷尉之象出沒依期光明澤潤歳豐¶
　民泰伏見不時災傷獄訟不平其行宫度亦有伏順¶
　留逆附日而行不離前後一宫一年一周天入留叚¶
　號台星主發薦不能登科入逆叚號厄折星主多災¶
　難　又伏叚號天井星主口舌是非¶
　　　　庚生人以為禄主星甲生人以為刑星¶
<pb:KR3g0041_WYG_017-2b>¶
　　　　乙生人以為貴星　丙生人以為䕃星¶
　　　　丁生人以為耗星　戊生人以為福星¶
　　　　己生人以為暗星　辛生人以為權星¶
　　　　壬生人以為囚星　癸生人以為印星¶
　此星廟午旺巳喜辰好亥子¶
　琅玕經云水居雙女最為靈華省臺官給諌臣巨蟹¶
　栁星超職位股肱帝力彩絲綸或臨亥子多招禄方¶
　主推之福轉純身命限中俱見照財多恩博更相親¶
<pb:KR3g0041_WYG_017-3a>¶
　○此星入命専主性巧文章冠世筆陣超羣○經云¶
　北方水星専主智性地惺惺多巧藝好樂隂陽巨蟹¶
　宫若臨申巳尤為貴生逢坐命最聰明更在身宫亦¶
　伶俐非惟辨舌若懸鈴更主文章多藻麗○水入命¶
　者無大驚恐災厄逢危不危臨險不險大事成小能¶
　順人情合煞星則反吉成凶見善宿則變禍為福¶
　水星入命最為神危厄災迍事不成逢惡則凶善則¶
　吉方知此曜順人情惟有水星本無定相近之處即¶
<pb:KR3g0041_WYG_017-3b>¶
　為性附陽與陽為福星附隂與隂為善慶與日合兮¶
　主文章性巧聰明難比並世上文才須見水善星成¶
　福最為佳忽然更有吉星照人間喜美事奢華○賦¶
　云給諫功臣須假水臨雙女最怕與計羅孛同位則¶
　主刑害夭折忌疾壓身若六壬人見之為囚不得其¶
　用更在戌位則為怒地主早年作事淹滯坐命在寅¶
　亥者以此為科甲安身在巳申者以此為學堂宜在¶
　髙强旺樂喜好之宫更有吉星臨照或居三合四正¶
<pb:KR3g0041_WYG_017-4a>¶
　大有福力若為官星為禄主庚人以此為天官正禄¶
　俱不可陷弱○經云官星元在第十宫此星宜順旺¶
　廟中若能躔在髙强處必為將相禄權隆○天元禄¶
　主星更髙身命四正福堅牢此星䧟弱多吉曜雖然¶
　有剥免煎熬○坐命在夘子者以此星為天厨禄主¶
　若人命則為坐天厨格更有金木同宫即便以富貴¶
　兩全斷之六壬生人見之四十以前未見食禄晚年¶
　大享福¶
<pb:KR3g0041_WYG_017-4b>¶
　　水星歌¶
　辰星快利有文章形相清嚴色潤光智慧聰明多巧¶
　妙出人學問不尋常情不定性温良遇員則員方則¶
　方樂廟若居巳申貴他宫筆吏好心腸(水在命宫樂/廟髙曰反第)¶
　(他宫有文/才筆吏也)日㑹父筵多酒食月逢二母莫思量木月¶
　見吉仍昌李杜文章萬丈長(日月㑹/主文章)晝火若同貧且¶
　賤刑尅尤防上法塲夜土㑹主癱傷金妻愛入别人¶
　房(與夜土㑹主癱難/與金合主妻淫)天乙更貪修養術彗來劫盜惡¶
<pb:KR3g0041_WYG_017-5a>¶
　聲揚首尾氣豪多勇毅居財一似雪和湯兄弟犯隔¶
　他鄉田宫祖産破狼當子息女多男巧妙僕夫偷走¶
　急忙忙(水在三宫兄弟離别四宫破祖業/五宫男女多巧妙六宫主奴僕走)妻位主妻¶
　多外染厄宫腰腎也羸尫遷移處好遊商官宫早歳¶
　甲科昻福徳自然多福壽貌宫儼雅性温良從頭説¶
　盡人間事後學須教仔細詳¶
　水星善惡本無心同處尤宜吉曜臨最怕惡星同入¶
　陷平生浮泛不能禁水星如傍火之精火土同行何¶
<pb:KR3g0041_WYG_017-5b>¶
　許清若與金星相夾帶平生天下有才名○晋地相¶
　逢土反宜衣豐食足不須疑若還更伏太陽下萬事¶
　和平福可期○雙女宫中得逢金超昇富貴巳宫臨¶
　金水共蛇蛇會處科甲必定稱人心○水人以木為¶
　兄弟壬癸生人亦如之吉曜重重在此宫兄弟五人¶
　五箇貴太隂屬水再逢水兩水令人多智慧反成愚¶
　鈍本無他只為金牛非正位○體貌洋洋得水星水¶
　星又為火同行相濟相傷成福徳只憂田宅主多更¶
<pb:KR3g0041_WYG_017-6a>¶
　○太陽紫炁并水星若當本命富還清富主堆金仍¶
　積玉貴時只是自清明○六合相逢金水鄉多能相¶
　貌更堂堂木星隣近多淫亂却主資財壽命長○水¶
　逢吉宿便興祥莫使凶星共一方若值孛來同照命¶
　一生性毒好争强○火星若與太隂同作事從來不¶
　見功好競到官常失理夜生方免獄瘟凶○土人得¶
　水不為財反於財帛起悲哀破蕩田園死妻子亦愁¶
　宅舍化為灰○水星辰上仍逢水若遇太陽本富貴¶
<pb:KR3g0041_WYG_017-6b>¶
　莫教别有一星來不可圖名且圖利○水入紫炁先¶
　䘮父戌未水星當尅母為人持重有文章直待晚年¶
　方發舉○火入强用水為官土星同位主孤寒從教¶
　學館星光曜空讀詩書自小頑○太陽元是火之精¶
　子丑宫中並水星若在邊傍應為福定須科目振聲¶
　名○水星臨日性淫邪紫炁同宫命曜加子午夘酉¶
　四處命平生只是愛貪花○同金多欲火貪婪晝夜¶
　相逢多夭死孛計相逢邪佞人晝則吏戎僧道爾○¶
<pb:KR3g0041_WYG_017-7a>¶
　金居亥火絶男兒三十年前未見妻若也有須生死¶
　絶真金必定化為泥○水火相刑第九宫土羅對照¶
　賊徒中三方若在髙强位日夜貪謀作貝戎○水主¶
　文筆的作竒木金西沒並光時一星乘旺三方位須¶
　作龍頭貴格推○辰星在巳旺非常與日同躔列軫¶
　鄉假使不登黄閣貴也須官至翰林郎○水星最喜¶
　遇金奇富貴須成少壯時凢有所為無不利更知有¶
　壽到期頤¶
<pb:KR3g0041_WYG_017-7b>¶
　　水星殿局朝元¶
　水星附太陽曰𤣥武持旌在獅子(午/)為正殿居申子¶
　巳亥為本局愛箕璧參軫四星為朝元　身命太歳¶
　臨之文章華詞翰苑之任六庚生人最佳¶
　　水星廟旺樂順留伏逆¶
　廟旺宫　水入雙女巳上名為文昌玉堂星凡人若¶
　是本宫帶禄馬更官禄宫有吉星兼行五星順叚便¶
　斷為至貴若不行本限只身命相應更見禄馬只作¶
<pb:KR3g0041_WYG_017-8a>¶
　龍圖給諫翰林命斷若論科名應在第二三四名前¶
　若有救星作賢良出身若在此宫留伏逆段減力¶
　仍看他星斷之兼内品之位¶
　樂宫　水入隂陽申位上名為天鸞利英星若人遇¶
　之皆有文學更有吉星相應便作京朝斷之若無救¶
　星只作名流上等清貴若伏留逆叚皆減力只主伶¶
　俐如在别官減半福更若吉星同臨便應外臺¶
　順叚　永入順叚名為天犀天科星凡人身命遇之¶
<pb:KR3g0041_WYG_017-8b>¶
　更看主星便作品貴之格若論科名多主二甲四甲¶
　大凡看命若斷科名先看此星為準仍看禄馬得地¶
　留叚○水入留叚名為黄道台星凡人身命遇之主¶
　聰明只發薦不登科有救星加三分○經云水入留¶
　叚號天嚚榮妻寵妾是前因主星三合妻宫位亦可¶
　文章以立身¶
　伏叚　水入伏叚名為天鳯天井星若人身命逢之¶
　多主口舌是非為事不定淺薄若得禄馬入格有救¶
<pb:KR3g0041_WYG_017-9a>¶
　星必多巧藝更主星在强宫者貴○經云水星伏叚¶
　名宿汨為人作事尚匆猝主星前後三宫行情性無¶
　常多恍惚¶
　逆叚　水入逆叚名為厄折窮哀星若人身命遇之¶
　識見機関陽宫多智隂宫多詐更㑹禄馬貴人作貴¶
　命斷如在低宫夜生多學傷口過招是非○經云水¶
　在前逆名厄折致難見災常切切主星之後第三宫¶
　好色貪淫無限節○水在後逆名窮哀為患為寃不¶
<pb:KR3g0041_WYG_017-9b>¶
　可猜主星對日須有位貪淫迷色損傷財¶
　　水星躔宿俱出玉闗經玉闗歌¶
　　　　水躔角宿號天成　清秀文章學術明¶
　　　　喜怒無常心不定　平生財禄自豐盈¶
　　　　水居角位有金星　金居龍位好辰星¶
　　　　水角得金分外貴　金水相潤有精神¶
　　　　水躔亢宿號天津　容貌清奇通道術¶
　　　　心清閑暇作文章　多學多智善音律¶
<pb:KR3g0041_WYG_017-10a>¶
　　　　龍頭水潤有髙功　最喜學堂四正宫¶
　　　　女必聰明男學士　禄主權方達聖聰¶
　　　　水躔氐宿號天旨　言語聰明知道粹¶
　　　　人情好惡性能通　遇吉終須文學貴¶
　　　　氐宿所屬夘與辰　水居初度福堪論¶
　　　　八度深躔尤怕火　水火相戰是閑人¶
　　　　水躔房宿號天淫　智識聰明如賢人¶
　　　　衣禄自然心泛濫　文章學術妙經綸¶
<pb:KR3g0041_WYG_017-10b>¶
　　　　房宫日兎向東家　水臨此地不堪誇¶
　　　　日兎不堪辰曜立　水到東居勢位差¶
　　　　水躔心宿號天凌　清潔為人快性情¶
　　　　巧計多修文業秀　聰明才藝二三分¶
　　　　心宿從來樂火臨　水遊火分勢難禁¶
　　　　火須于心居大火　水焦火位病來侵¶
　　　　水躔尾宿號天澄　理義該通學術明¶
　　　　資財耗失多災否　惟恐風狂染疾人¶
<pb:KR3g0041_WYG_017-11a>¶
　　　　尾宿亦怕水星遊　火虎從來水不流¶
　　　　虎若在寅正所屬　水臨此地福難求¶
　　　　水躔箕宿號天浧　心閒快樂任天眞¶
　　　　平生衣食資財足　道藝文詞足講論¶
　　　　箕星好水水相宜　水豹周流日日竒¶
　　　　上下相流堪作福　水木相扶却有依¶
　貴格云辰星偏喜度經箕　丹桂須攀第一枝¶
　　　　水躔斗宿號天徳　俊譽文章心耿直¶
<pb:KR3g0041_WYG_017-11b>¶
　　　　子孫榮貴更氣和　衣禄豐盈言語澁¶
　　　　水來斗宿莫臨妻　必定難婚事渉遲¶
　　　　若在餘宫怕吞尾　水氣相逢恩䕃竒¶
　　　　水躔牛宿號天甄　朋友氣和益子孫¶
　　　　心謀機宻人難測　財物多應得外人¶
　　　　水牛相㑹貌超羣　處世榮華䕃子孫¶
　　　　只憂計孛相臨照　凶暗乖離受苦辛¶
　　　　水躔女宿號天驛　眼疾朦朧是貴人¶
<pb:KR3g0041_WYG_017-12a>¶
　　　　貪財好學多議論　平生衣食也艱辛¶
　　　　女星更好月同行　隂曜同隂禄可亨¶
　　　　若見土星同度立　妻兒孤尅自無成¶
　　　　水躔虚宿號天馴　清潔為人財禄臨¶
　　　　多能技藝心慈善　孝順終須樂弟兄¶
　　　　虚星星月水中求　水星到此福髙丘¶
　　　　須要吉星兼禄主　若無留逆福綢繆¶
　　　　水躔危宿號天中　語澁心艱眼半朧¶
<pb:KR3g0041_WYG_017-12b>¶
　　　　中末之年方得力　外人財物稍寛容¶
　　　　危宿本是屬水宫　水無定度木兼隆¶
　　　　若是留遲方定貼　更逢廟旺反無功¶
　　　　水躔室宿號天攸　文學聰明智慧優¶
　　　　厯事未能心預測　筭籌多計樂閑游¶
　　　　聰明文曜水星精　臨室度中喜順行¶
　　　　若作科名并禄主　安身坐命禄安榮¶
　　　　水躔璧宿號天池　智慧多端有志機¶
<pb:KR3g0041_WYG_017-13a>¶
　　　　天文𤣥象多通㑹　衣食平生也不虧¶
　　　　璧宿在亥號天宫　水要加臨璧度逢¶
　　　　水從此宫元甚妙　須逢福曜木尤隆¶
　貴格云水星度璧福偏隆　挺出千羣推第一¶
　　　　水躔奎宿號天凌　忠直為人性急煩¶
　　　　財禄自然多積聚　平生多事不安閒¶
　　　　奎星七度過乾宫　水曜臨之福不窮¶
　　　　若是深行宫度分　白羊水浸實難容¶
<pb:KR3g0041_WYG_017-13b>¶
　　　　水躔婁宿號天澌　耿直為人不受欺¶
　　　　衣禄豐隆多稱遂　平生快樂勿凶危¶
　　　　婁宿從來屬火棲　水還同度固難為¶
　　　　水浸白羊終汨沒　縱逢禄主亦凶危¶
　　　　水躔胃宿號天泓　耿介於人記事明¶
　　　　忠孝有心多執滯　為官衣禄未安榮¶
　　　　胃宿水星切莫逢　天羊孤角自生凶¶
　　　　水位更逢夜裏土　修書無氣更顓蒙¶
<pb:KR3g0041_WYG_017-14a>¶
　　　　惟藉金星同度分　方居福禄號文昌¶
　　　　水躔昴宿號天誾　容貌清奇識五音¶
　　　　心謀巧計事沉静　衣禄平平禍不侵¶
　　　　昴位正屬金牛宫　水躔金宿氣英雄¶
　　　　若是主星兼氣力　少年聰俊廟堂中¶
　　　　水躔畢宿號天淋　歴事三思性又欽¶
　　　　容貌清奇衣食足　文才學問滿胷襟¶
　　　　辰星水蛇方躔畢　八度如何有貴榮¶
<pb:KR3g0041_WYG_017-14b>¶
　　　　逆伏留遲皆不吉　若行順旺稍聰明¶
　　　　水躔觜宿號天樞　清潔為人足智謀¶
　　　　多財多藝多工巧　歡樂平生好逺遊¶
　　　　水星聰慧主文詞　四七之宫不喜觜¶
　　　　孛曜同行來此地　色慾貪歡只為斯¶
　　　　水躔參宿號天湫　歡樂無憂足計籌¶
　　　　作事未能心巳怠　豐衣足食自優游¶
　　　　水臨參宿正廟居　文星入廟要因扶¶
<pb:KR3g0041_WYG_017-15a>¶
　　　　水性聰明専好動　因能自執不凶虞¶
　貴格云水曜經行參宿度　貴榮廊廟位三臺¶
　　　　水躔井宿號天潯　心好清閑志曉明¶
　　　　籌䇿文章人薦用　聲名逺播定官榮¶
　　　　井為木犴未宫棲　水來此地福相宜¶
　　　　井有水星須得地　此為富曜福希奇¶
　　　　水躔鬼宿號天洪　好静為人更美容¶
　　　　心裏洞明兼道釋　衆人欽用樂無窮¶
<pb:KR3g0041_WYG_017-15b>¶
　　　　鬼星正𬋩未宫陽　水鬼相躔未可當¶
　　　　此曜順行宜見水　水孤井立必孤孀¶
　　　　水躔栁宿號天汪　為人柔善㑹文章¶
　　　　巧計多謀心不定　聲名閭里自揄揚¶
　　　　栁星所樂水相從　水扶栁曜最從容¶
　　　　栁緑更宜流水處　科名騰播達宸聰¶
　　　　水躔星宿號天清　伏見皆能官職榮¶
　　　　與日同宫須大用　定為喉舌顯朝廷¶
<pb:KR3g0041_WYG_017-16a>¶
　　　　火星居地水争衡　星宿騰輝水路亨¶
　　　　水宿星官多巧麗　文成七步氣鏗鍧¶
　　　　水躔張宿號天榮　富貴雙全性又靈¶
　　　　文武才猷皆並用　賢才兄弟樂平生¶
　　　　張度水星衆所欽　每臨身命福資深¶
　　　　必能顯赫人争羡　名譽昭彰達古今¶
　　　　水躔翼宿號天異　年少登科文學貴¶
　　　　清華要路驟遷榮　與日同宫須大貴¶
<pb:KR3g0041_WYG_017-16b>¶
　　　　翼宿八度至十三　員明淨潔水來參¶
　　　　不論遲留并伏逆　當居科甲有文談¶
　　　　水躔軫宿號天岑　文學之官衆所欽¶
　　　　聰明謀畧人多㑹　藻思文章入翰林¶
　　　　軫宿本是水樂宫　水星入廟福尤濃¶
　　　　上下同流為樂曜　男人多學女人聰¶
　　水星行度¶
　水星在星宿三度十六分以上至七分為向廟至張¶
<pb:KR3g0041_WYG_017-17a>¶
　五度為正廟在隂陽宫為本宫旺參宿為樂宫在雙¶
　女為旺宫翼宿十二度為次旺宫軫宿四度為正旺¶
　居此生人聲聞四海¶
　辰星星為員明水之廟也不以伏逆順見皆主大貴¶
　常居一人之前後有出人之才為喉舌之官若臨雙¶
　女宫翼二度及十度為好樂之宫及為旺度與日同¶
　到少年便貴歴清華之選若日在軫水在翼為宰輔¶
　之任日在翼水在軫為文學之官水無正性以對合¶
<pb:KR3g0041_WYG_017-17b>¶
　為性近金好音律兵戈近木好近貴人近火土貴則¶
　貴賤則賤近蝕神好偷盜近孛好殺近天乙好神仙¶
　之事入宫十五度以前好文章十七度二十度好醫¶
　卜二十一度至二十六度有見識好潔為僧道二十¶
　五度至三十度近日則吉逺日則㐫若伏逆皆為技¶
　術之巧與金相好與火相惡¶
　日度主性格温厚内剛外敏聰明有才智衆人見重¶
　是主星晝生有位夜生大富不是主星晝生文藝出¶
<pb:KR3g0041_WYG_017-18a>¶
　衆不貴夜生性巧因道藝立身後必富¶
　月度主性聰明有信急性多巧多嗔有貴位¶
　木度主多智謀書算多男女能行義事為事吉慶非¶
　主星多災¶
　火度主多災厄為性不定多毒害有機宻識量因妻¶
　子有厄損財主患風狂木見減半¶
　金度主性格聰明英雄多才智好兵法知未來之事¶
　有聲名足財帛王者用之授斧鉞木應轉好是主星¶
<pb:KR3g0041_WYG_017-18b>¶
　貴不可測亦因女人疾妬之厄¶
　土度主損兄弟因男女有厄婚姻不定或娶在他州¶
　有暗疾災躔或損一目多貪財論訟火相尅則死木¶
　相應則免¶
　水度主足文學有聲名常快樂能講論足財帛女人¶
　有厄¶
　　水星入宫¶
　日宫主聰明文學白日轉加大有文學聲聞四海好¶
<pb:KR3g0041_WYG_017-19a>¶
　圖書有道藝合得國王重用多因貴人喜愛夜生有¶
　財非主星晝生文藝出羣順行並貴夜生微有福¶
　月宫主聰明工巧好文學得貴人見重因此成立為¶
　事不顧危亾是主星有位非主星因武藝立身致富¶
　木宫主聰明出羣智量深逺合道理明𤣥象知好惡¶
　能知人是主星多近君王左右得貴人見知非主星¶
　微有福¶
　火宫為人性沉厚作事方圓有心機好道徳明音律¶
<pb:KR3g0041_WYG_017-19b>¶
　禍福預知人休咎凡事有成伏逆諸事難決是主星¶
　夜生有位晝生有財非主星夜生有福晝生技巧非¶
　貴也¶
　土宫主性凶猛見善行善見惡行惡言語澁心細難¶
　測得外人財物主患眼目是主星微有職位非主星¶
　多非横之災善星救之可免¶
　金宫主形貌端正心性寛多憂惱能音律與人為師¶
　　水宫主聰明急性能知人智量方圓見事長有文¶
<pb:KR3g0041_WYG_017-20a>¶
　藝是主星夜微貴晝生富對照三合性格亦同福力¶
　減¶
　　水星同宫¶
　水木同宫有智慧足文章大人委用有貴子¶
　　詩斷木星喜與水星俱　水賜洪休慶有餘¶
　　　　百六㑹時千福備　等閑平步入雲衢¶
　水火同宫主富心平多奸惡¶
　　詩斷火星怕與水星交　困苦傷殘百事淆¶
<pb:KR3g0041_WYG_017-20b>¶
　　　　隳廢凌遲逢百六　夫妻父子總相抛¶
　水金同宫主食妻禄富貴少年榮顯足壽¶
　　詩斷金水二星若相㑹　俯取官榮如拾芥¶
　　　　大凡遇此喜非常　百六逢之俱吉太¶
　水土同宫多滯言語不快㑹文章日生吉夜生人主¶
　年九十¶
　　詩斷土星若㑹水星同　學行孤髙膽氣雄¶
　　　　秉節揮戈文武備　福來百六慶無窮¶
<pb:KR3g0041_WYG_017-21a>¶
　水羅同宫不論晝夜生人少疾衣食平平至霹靂之¶
　難宜念善¶
　　詩斷水星最忌與羅同　詭計無廉一世窮¶
　　　　不孝不忠多暴雪　不然瘖啞與盲聾¶
　水計同宫主兵刃㓂盜之厄¶
　　詩斷水與計都相照㑹　缺唇跛足并駝背¶
　　　　或生癖疾女多淫　或是迯亡與結配¶
　　水孛同宫主貧賤¶
<pb:KR3g0041_WYG_017-21b>¶
　　詩斷辰星不欲相交彗　男可為奴女可婢¶
　　　　邪淫奸宄主貧寒　畢世十謀無一遂¶
　水炁同宫有財禄足壽¶
　　詩斷炁星若與水星同　天産其人福勢昌¶
　　　　官爵顯榮家又富　千斯倉與萬斯箱¶
　　　　紫與水星能作善　厚徳純性學神仙¶
　　　　醫卜伎巧多文藝　一生福壽兩綿延¶
　　琅玕經節要¶
<pb:KR3g0041_WYG_017-22a>¶
　水乃陽曜喜樂陽星輔日而行助其光熾主方廟旺¶
　卿侯之職水木同宫貴重禄豐加之炁月主順興隆¶
　水乃陽星宜同太陽晝居廟旺官至卿監¶
　水木同宫主髙貴豪富更加炁月貴為守帥重職同¶
　金多欲遇火不和貪婪無足為事妖訛計孛加臨非¶
　節非忠夜生尤順晝則藏凶¶
　水星同金居廟旺遇火羅照雖受衣䕃主淫濫破田¶
　業晝夜不順必夭壽如同計都孛夜生則吉亦主性¶
<pb:KR3g0041_WYG_017-22b>¶
　不忠良晝生見之非戎吏即僧道或免凶害即主刑¶
　傷不仁好殺¶
　晝同土曜當盛可期順則廟堂與身肇業仕宦亨嘉¶
　居官名節夜則湛薄貴而歇滅若遇留逆多屯苦節¶
　水星見土白日見之順行廟旺則貴而忠信官位興¶
　隆官至守土夜生減福在强宫則富掌大財留逆促¶
　壽損尅妻子不死則帶篤疾中風之患¶
　羅㬋樂旺掌權之多陽宫禄厚隂夜蹉跎¶
<pb:KR3g0041_WYG_017-23a>¶
　水同羅㬋晝生陽宫則貴領重權禄位髙厚雄貴出¶
　羣夜生隂宫尅剥刑傷貧窮下賤身難卓立¶
　最宜旺位炁木同行晝逢吉曜福禄轉増¶
　水星照臨十二宫¶
　　命宫¶
　守照命宫形質重厚體貌威嚴舉措有成性快寛厚¶
　多學多智有頭無尾柔中之剛奸中之義心有謀用¶
　不懐遷怒此星入命專主性巧文章冠世筆陣超羣¶
<pb:KR3g0041_WYG_017-23b>¶
　一生無大驚恐災厄逢危不危險不險大事成小能¶
　順人情若見惡星則反吉為凶見善宿則變禍為福¶
　寳鑑歌云水星入命最為精危厄災迍自不成逢惡¶
　則凶見善則喜入廟主少年及第在酉宫女有命服¶
　巳申巧性文章夘戌藝業口談到未謂之八極星一¶
　生福禄與紫炁同在命好神仙黄白之事與日金同¶
　為輔弼格最吉惟水滿三用吉多則反凶謂之無救¶
　樂旺中主大發財正好處則死盖水不欲滿用故也¶
<pb:KR3g0041_WYG_017-24a>¶
　金木同位同行少年及第在陷宫不伶俐與火星相¶
　惡金星忌妬與日同行多主淫慾忌孛及計同○水¶
　照合有文章才學多智識心性無定主¶
　　詩斷水星臨命智多能　引薦求財事不成¶
　　　　廟旺遷官榮爵秩　餘宫僧道晚年興¶
　　　　水徳星辰在命宫　得逢旺處便攀龍¶
　　　　聰明智識多機變　生在榮華富貴中¶
　　　　命宫只有一水星　蓋世文章異衆人¶
<pb:KR3g0041_WYG_017-24b>¶
　　　　父兮生我今何在　不見登科出仕林¶
　　財帛宫¶
　水入財帛幼年多散○水照有文章筆上財帛之分¶
　衣食中年少稱意¶
　　詩斷財帛宫中遇火争　一如把火照霜氷¶
　　　　此二宫中逢此曜　初年&KR0809;槖盡皆傾¶
　　　　第二星辰在弱宫　飄飄財帛去如風¶
　　　　若無惡曜來衝破　却曉魚塩水利豐¶
<pb:KR3g0041_WYG_017-25a>¶
　　兄弟宫¶
　水星主多姊妹難得力○水照兄弟隔離他鄉¶
　　詩斷水星吉曜遇還稀　來照三宫便不竒¶
　　　　上有親兄下親弟　兩頭無義便侵欺¶
　　　　水星到巳正乘旺　最嫌金火來相傍¶
　　　　太陽若落在前頭　縱是後生亦先塟¶
　　田宅宫¶
　主自成立又云若臨父母永年齡○水照主先破後¶
<pb:KR3g0041_WYG_017-25b>¶
　成田産多因外方立家成活¶
　　詩斷善星一曜是辰星　得入强宫福轉精¶
　　　　不見當年刑忌照　便須萬頃與千贏¶
　　　　四宫遇得水星光　吉助先令母壽長¶
　　　　文華一遇登科早　為官食禄及爺娘¶
　　男女宫¶
　端正至老得力在戌位則招偏庶異色之子○水照¶
　有聰俊之男見多者只招一人之力¶
<pb:KR3g0041_WYG_017-26a>¶
　　詩斷辰星髙照子孫位　俊邁文章為國瑞¶
　　　　水數推來只一男　振起家風日榮貴¶
　　奴僕宫¶
　雖有奴僕鞍馬亦多主失竄○水照奴婢六畜多損¶
　害¶
　　詩斷水星旺處旺牛馬　却多奴使性難驅¶
　　　　雖然萬物總由分　所為稱意自安居¶
　　　　金木同來奴婢宫　前有太陽男女貴¶
<pb:KR3g0041_WYG_017-26b>¶
　　　　只用五六正相鄰　名達天朝振經藝¶
　　妻妾宫¶
　妻宫端正談論聰明手足纖細中道亦主生離死别¶
　○水照主妻性不定多外情及奸盜¶
　　詩斷水照妻宫對照命　富貴貞賢福難並¶
　　　　忽然惡煞來相侵　心濫情淫性無定¶
　　疾厄宫¶
　少災又云在疾厄時常疾滯○水照須防江河之厄¶
<pb:KR3g0041_WYG_017-27a>¶
　亦主疾病¶
　　詩斷第八宫中水徳臨　温柔情性足人欽¶
　　　　忌星凶惡來侵犯　沉溺波濤墜井深¶
　　遷移宫¶
　水入遷移所謀稱意○水照不利舟行防有風波之¶
　險厄¶
　　詩斷水星合照最為珎　更看東生命位星¶
　　　　賔主和同無惡犯　遷移出處總歡榮¶
<pb:KR3g0041_WYG_017-27b>¶
　　　　第九宫中㑹金水　金水太陽同一位¶
　　　　更加本命對宫濕　屋宇既多尤壯麗¶
　　官禄宫¶
　主多口舌强仕以前主有官非相染亦忌婦人憂擾¶
　之事○水照主官職驟遷¶
　　詩斷水星偏喜照官宫　出類超羣福自隆¶
　　　　委任股肱扶寳祚　官居高品貴侯封¶
　　　　官禄隂陽水到寅　不然火到亦為迍¶
<pb:KR3g0041_WYG_017-28a>¶
　　　　自言健訟誇無敵　破散田園自有因¶
　　福徳宫¶
　君子得之早年亨通一世優游晚年以來財帛大旺¶
　庸人得之得力得財中年横發衣食自然所謂不栽¶
　一株桑箱中有餘服不種一畝田倉中有百榖○水¶
　照有聲譽貴人舉重之喜只一生不宜隂人交性多¶
　反善為惡尅身之事¶
　　詩斷十一宫中水德來　汪洋智識仰賢才¶
<pb:KR3g0041_WYG_017-28b>¶
　　　　公嚴厚徳人欽重　澤被生人遍九垓¶
　　相貌宫¶
　身形肥小而不瘦神氣清髙容貌端正○水照主人¶
　好華得隂人喜重¶
　　詩斷氷星相貌最為强　清風凜凛肅冰霜¶
　　　　若遇惡星無惡曜　容顔端正動君王¶
　　　　相貌宫中遇水星　機謀多計足嚴明¶
　　　　雖然羨容豐衣禄　祗恐飄蓬破六親¶
<pb:KR3g0041_WYG_017-29a>¶
　　水星變叚名¶
　寳瓶宫玉池星○又名天宸星主巧妙聰明得北方¶
　禄¶
　　詩斷玉池本是水之精　學館科名萬事亨¶
　　　　更有惡星相照視　便為僧道也聰明¶
　磨蝎宫沉晦星○又名天殊星主貴人欽羨文學¶
　　詩斷水星丑地為沉晦　疾厄遷移溺水津¶
　　　　妻妾主逢妻不潔　男為盜賊女風塵¶
<pb:KR3g0041_WYG_017-29b>¶
　人馬宫滲漏星○又名天樂星主歌舞好舞能謳¶
　　詩斷寅宫滲漏水為凶　六宫疾病命相呼¶
　　　　對照傍臨無吉曜　一生辛苦受貧窮¶
　天蝎宫仇讐星○又名天狡星心性狡猾不誠實¶
　　詩斷太衝水宿號仇讐　貴賤命來由爾招¶
　　　　若值孛星羅土計　零丁親屬定應消¶
　天秤宫玉龍星○又名天貪星主吝財物招是非¶
　　詩斷角亢辰星號金龍　更加金水喜重重¶
<pb:KR3g0041_WYG_017-30a>¶
　　　　學堂四正無凶煞　馳譽蜚聲翰苑中¶
　雙女宫玉女星○又名天驄星俊傑文章巧妙¶
　　詩斷巳宫玉女最為良　更得金星佐國王¶
　　　　男兒得此官榮顯　女人逢此有冠裳¶
　獅子宫天目星○又名天妙星文才巧妙¶
　　詩斷午為天目水髙貴　色衣子息皆聰慧¶
　　　　更加四正福星臨　鮮讀詩書文羙粹¶
　巨蟹宫巧計星○又名天厭星主遭人厭枉屈¶
<pb:KR3g0041_WYG_017-30b>¶
　　詩斷未為巧計美容顔　破蕩庄園賣祖田¶
　　　　若被惡星相照合　機闗巧藝㑹千般¶
　隂陽宫紫微星○又名天徳星福禄全美¶
　　詩斷隂陽全㑹紫微星　富足奢華有始終¶
　　　　更得妻財増貴盛　子孫榮舉孝廉中¶
　金牛宫失偶星○又名天傾星隨世情逐髙下¶
　　詩斷水星失偶到金牛　兩取三婚尚未休¶
　　　　女子若逢三度嫁　不然離祖在他州¶
<pb:KR3g0041_WYG_017-31a>¶
　白羊宫天剛星○又名天巨星主事沉毒坑陷¶
　　詩斷天剛白羊男女怕　切慮大限損天年¶
　　　　更逢月孛同宫度　定遭刑獄及顛狂¶
　雙魚宫𤣥武星○又名禄崇星主福禄超崇¶
　　詩斷亥宫𤣥武水之精　掌握樞機果不輕¶
　　　　官禄遷移兼福徳　何愁方外不揚名¶
　¶
　¶
<pb:KR3g0041_WYG_017-31b>¶
　¶
　¶
　¶
　¶
　¶
　¶
　¶
　星學大成卷十七¶
