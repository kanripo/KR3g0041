# -*- mode: mandoku-view; -*-
#+TITLE: 星學大成
#+DATE: 2015-08-24 23:13:01.567311
#+PROPERTY: ID KR3g0041
#+PROPERTY: BASEEDITION WYG    
#+PROPERTY: JUAN 卷十八
<pb:KR3g0041_WYG_018-1a>¶
欽定四庫全書¶
　星學大成卷十八¶
　　　　　　　　　　　　明　萬民英　撰¶
　　三辰通載(六曜/)¶
　太陽¶
　總龜筭法置積日減一筭以三百六十五日二十五¶
　分五十秒為一周天之數除之冬至行盈度夏至行¶
　縮度漸盈漸縮不可槩論今以盈縮中間率行一度¶
<pb:KR3g0041_WYG_018-1b>¶
　筭之¶
　冬至日行一度五分時行八分七十四秒¶
　小寒日行一度四分時行八分七十六秒¶
　大寒日行一度三分時行八分四十八秒¶
　立春日行一度二分時行八分四十九秒¶
　雨水日行一度一分時行八分四十一秒¶
　驚蟄春分日行一度時行八分二十三秒¶
　清明日行九十九分時行八分二十四秒¶
<pb:KR3g0041_WYG_018-2a>¶
　谷雨日行九十八分時行八分十八秒¶
　立夏日行九十七分時行八分八秒¶
　小滿日行九十六分時行八分¶
　芒種日行九十五分時行七分九十六秒¶
　夏至日行九十五分並同上¶
　小暑日行九十六分時行八分¶
　大暑日行九十七分時行八分¶
　立秋日行九十八分谷雨同¶
<pb:KR3g0041_WYG_018-2b>¶
　處暑日行九十九分清明同¶
　白露秋分日行一度驚蟄同¶
　寒露日行一度一分雨水同¶
　霜降日行一度二分立春同¶
　立冬日行一度三分大寒同¶
　小雪日行一度四分小寒同¶
　大雪日行一度五分冬至同¶
　　太陽論¶
<pb:KR3g0041_WYG_018-3a>¶
　太陽日宿火之精一名宻星其色紅赤其性寛厚人¶
　君之象父之所配與衆星同道諸星皆畏服五星三¶
　合與對望皆留逆而不行其次舍一月一宫一年行¶
　一周天生於蓬島之間出入扶桑之内卯酉為出入¶
　之門至午為中天離明之地天光所及照燭無私太¶
　陽出於卯故卯上立命隨父所在故也惟獨守宫則¶
　權專諸星為之輔佐其星廟戌樂巳好辰喜寅旺午¶
　怒酉¶
<pb:KR3g0041_WYG_018-3b>¶
　琅玕經云日旺奎宫發有因禄名上達秉臺鈞張星¶
　本度須髙職水火同方侍従臣寅位晝生財禄重月¶
　華照合顯榮臻蝕神惡曜俱相背福壽人間未易倫¶
　○賦云日出扶桑遇白羊而金烏照耀又云末嵗亨¶
　通定是日月居子午初否後泰日月入身命之宫又¶
　云家藏金玉従來日在金宫日生見之㑹金木水星¶
　於命入廟及在午皆主貴品清職文學聰明大怕計¶
　孛火土同臨弱地則曰交戰叠刑若只與火同宫多¶
<pb:KR3g0041_WYG_018-4a>¶
　破祖上物業父須有尅○經云生時火伏日同宫先¶
　代家資盡消滅若㑹羅計二宿必主交蝕遇之尅剥¶
　父母陷害骨肉夜生見之則其明背¶
　　乙生人以為文魁星　丙生人以為催官星¶
　　壬生人以為魁星　　安命在子以為科甲¶
　　安身在午者為學堂　安命在卯者為官星¶
　　丁巳生人以為天官正禄星¶
　　此星配屬寅午戌三方主¶
<pb:KR3g0041_WYG_018-4b>¶
　　太陽歌¶
　七政昭回日最尊配人父道象人君晨朝杲杲従東¶
　出萬國葵傾煖似春(日為七政之尊人君之/象又配父道愛日生人)照人命¶
　守人身員滿形容性又温言語殊常人仰重處心無¶
　黨更無偏(太陽照入身命主形容員滿言/語殊常人皆仰重無黨無偏)或與嵗辰¶
　相㑹合文章卓犖動乾坤(若木相㑹/主文章)金同位好婚姻¶
　妻家財物送来頻(金同得/妻家財)夜見土星晝見火須防病¶
　患及尊親首尾更来須惡死紫炁緇流及道門忽有¶
<pb:KR3g0041_WYG_018-5a>¶
　孛星来邂逅瘵勞說盡父根原(夜土晝火主父殘疾/尾首主父惡死天乙)¶
　(父為僧道月/孛主父勞瘵)臨財帛聚金銀第四多招好佃賓(太陽/守財)¶
　(主多財帛在第/四主有田宅)閑極位中兄弟貴子息賢能止一人¶
　西沒羙妻顔似玉入宫一世沒迍邅第九位莫逡巡¶
　外鄉近貴有夤縁(外鄉近貴/人提奬)官禄有官兼有禄福宫¶
　福徳自安閒一一従頭言仔細請君愛惜莫輕傳¶
　人馬尊崇拱太陽喜寅辰巳怕酉鄉最宜官禄兼臨¶
　命東出尤嘉福壽長○金水如同廟旺方俱来入命¶
<pb:KR3g0041_WYG_018-5b>¶
　喜非常更得太隂相㑹合是為慶㑹也輝光○太陽¶
　之宿號尊星衆曜相尋如轉輪凡有吉星伏居下不¶
　能致福反平平○太陽入祥遇木星更添命主必官¶
　榮若有二星来轉佐必當榮貴事王廷○午宫旺廟¶
　最為竒更在強宫始得宜若或陷於閑極位少年父¶
　命必凶危○太陽次喜白羊宫必定其人祖業隆夜¶
　見土星晝見火不能致富反為凶○太陽與土八宫¶
　逢夜生惡貌并孤窮早失雙親路途走茫茫不識是¶
<pb:KR3g0041_WYG_018-6a>¶
　西東○太陽在命九品遷小人富貴足庒田三合近¶
　強㸔仔細陷沒沉宫事不全○炁木日月最為良儻¶
　無惡曜不相妨如逢太乙同對合智巧多財柔乃剛¶
　○初限不如中末良夜生不如晝生強只怕計孛并¶
　火土總同廟旺亦為傷○太陽魯分入奎初此是人¶
　間大貴圗更得官星行旺地安榮終是入鈞樞¶
　　太陽殿局朝元¶
　太陽居白羊獅子為本殿臨子午卯酉為正局坐房¶
<pb:KR3g0041_WYG_018-6b>¶
　虚星昴四星謂之朝元衆星叅奉曰日帝受朝陽位¶
　値之名曰御極當為要職若本命太嵗値之受皇恩¶
　䕃覆世代受禄羣曜取次必主調和鼎鼐¶
　　太陽躔宿俱出玉闗經玉闗歌¶
　　詩㫁日躔角宿號天成　晚年須富少年貧¶
　　　　心髙膽大超人衆　必定前程有大名¶
　　　　太陽度入東南角　莊重仁慈性端慤¶
　　　　木金㑹聚宿皆同　大立功名有才學¶
<pb:KR3g0041_WYG_018-7a>¶
　　　　日躔亢宿號天柱　學問文章貫今古¶
　　　　為人歡樂最賢豪　性識孤髙名未遇¶
　　　　亢宿従来號金龍　五陽辰位日居中¶
　　　　木曜傍臨傾向日　富貴雙全禄萬鍾¶
　　　　日躔氐宿號天符　美貌堂堂出衆徒¶
　　　　性快心髙多自耐　江湖漂泊少年孤¶
　　　　氐宿屬辰并卯炁　此宿辰宫氣未充¶
　　　　晝誕孟冬受正氣　壽年長享永無疆¶
<pb:KR3g0041_WYG_018-7b>¶
　　　　日躔房宿號天禄　清潔為人享清福¶
　　　　髙才富學有聲名　耿介超羣還不俗¶
　　　　太陽東躔房日兎　出自東方偏喜遇¶
　　　　若加本命晝朝生　發福髙權貴而富¶
　貴格云太陽東出度星房　腰下須懸金印黄¶
　　　　日躔心宿號天昌　白日生人福壽康¶
　　　　若至晚年尤享福　一生終是足衣糧¶
　　　　東華唯有心三星　水火同居氣未清¶
<pb:KR3g0041_WYG_018-8a>¶
　　　　若是土星同孛位　陽居此位勢難禁¶
　　　　日躔尾宿號天枵　白日生人富益饒¶
　　　　性急多才人莫敵　夜生鄙俗事煩騷¶
　　　　太陽来尾漸東升　晝産皆為上貴人¶
　　　　木炁更臨加品位　夜生疑慮却多驚¶
　　　　日躔箕宿號天魁　俊乂文章有大才¶
　　　　父母定須生貴子　官髙位顯列三台¶
　　　　箕宿従来更好風　東風觧凍氣朦朧¶
<pb:KR3g0041_WYG_018-8b>¶
　　　　水曜並陽同度立　其人定夭必須窮¶
　　　　日躔斗宿號天明　剛勇施為膽氣英¶
　　　　産業經營辛苦志　老年豐富享安平¶
　　　　南斗東西有度分　衆星髙拱太陽尊¶
　　　　貴人天乙臨其上　手足名臣輔相人¶
　　　　日躔牛宿號天機　機變尤長文藻馳¶
　　　　更得木生来贊助　榮貴聲名天下知¶
　　　　金牛磨蝎丑之中　日度逢之福轉隆¶
<pb:KR3g0041_WYG_018-9a>¶
　　　　此曜最尊怕忌宿　喜同土火廟宫豐¶
　　　　日躔女宿號天徳　清秀聰明多智識¶
　　　　天文𤣥象性孤竒　白日生人最為吉¶
　　　　太陽與女共相齊　性不庸愚徳也迷¶
　　　　但遇炁星臨此度　反災為福立孤睽¶
　　　　日躔虚宿號司天　耿直聰明膽氣兼¶
　　　　白日生人多富盛　夜生逢此足迍邅¶
　　　　太陽躔度到虚城　不論賢愚與富貧¶
<pb:KR3g0041_WYG_018-9b>¶
　　　　髙坐華堂延壽相　従容穏步作公卿¶
　貴格云日曜正躔虚宿度　官居輔弼掌鈞樞¶
　　　　日躔危宿號天隆　性直文章學問豐¶
　　　　營運資財難積蓄　老年方見免災凶¶
　　　　危宿中隨虚室居　君陽危立勢難為¶
　　　　虚室兩星前後立　位而無輔豈非危¶
　　　　日躔室宿號天福　膽氣權謀性多慾¶
　　　　平生歡樂少迍災　父母康強延金穀¶
<pb:KR3g0041_WYG_018-10a>¶
　　　　太陽一曜最為尊　室宿臨之豈晦昏¶
　　　　惟愛木金同廟度　此為君象鎮天門¶
　　　　日躔璧宿號天皓　富貴雙全兼壽考¶
　　　　多男多女見威尊　必値文章榮達早¶
　　　　壁居亥上正天門　日月同宫合壁連¶
　　　　更有金星同水至　水金輔日有髙權¶
　　　　日躔奎宿號端守　富貴榮華年壽久¶
　　　　文章髙貴衆難加　白日生人享富厚¶
<pb:KR3g0041_WYG_018-10b>¶
　　　　奎為玉闗號王車　日曜臨之福不殊¶
　　　　木曜更来辰上位　腰懸金帶佩金魚¶
　貴格云太陽妙度最宜奎　閫外鷹揚萬里威¶
　　　　日躔婁宿號天宫　大尹公卿將相逢¶
　　　　年少便應居鼎鼐　生時値此必興隆¶
　　　　西方婁宿號白羊　金婁西沉日不長¶
　　　　誰識夕陽猶返照　白羊宫裏勝扶桑¶
　　　　日躔胃宿號天解　令徳惟賢位安泰¶
<pb:KR3g0041_WYG_018-11a>¶
　　　　機謀才畧多智能　有喜須因賢淑輩¶
　　　　天上太陽臨在胃　夜生背明真可畏¶
　　　　更逢羅計火孛星　不尅雙親身必墜¶
　　　　日躔昴宿號天房　耐事經營足食糧¶
　　　　脾疾冷涎身有壽　日生却得世榮昌¶
　　　　太陽遇昴福興隆　勛業超羣志氣雄¶
　　　　四月卯時人不壽　駒隂過隙翣時中¶
　貴格云宻星遇昴福偏隆　超羣必作人間瑞¶
<pb:KR3g0041_WYG_018-11b>¶
　　　　日躔畢宿號天強　賢徳才髙萬事昌¶
　　　　音律善通憂慮少　心多嗜慾行無良¶
　　　　畢宫好雨曜昏迷　陽居東位不宜西¶
　　　　須要嵗星心位立　正臨扶日不終危¶
　　　　日躔觜宿號天鈞　足禄多能享世榮¶
　　　　學問淵源才挺出　此人名必播朝廷¶
　　　　觜中日宿是凶星　陋短形容菜色青¶
　　　　主性頑蒙多暗昧　縦教修學也無成¶
<pb:KR3g0041_WYG_018-12a>¶
　　　　日躔參宿號天水　冷淡持身欲不累¶
　　　　少才多學富聲名　官宫有禄終須貴¶
　　　　水居參宿正居坤　紅輪西墜福難言¶
　　　　須要木生寅上照　酉時日沒正黄昏¶
　　　　日躔井宿號天弼　冠世文章増福力¶
　　　　公侯卿監世間榮　福禄恩波傳子息¶
　　　　惟有井曜未申宫　日躔井度要深逢¶
　　　　十七度中尚在未　向南之地有髙功¶
<pb:KR3g0041_WYG_018-12b>¶
　　　　日躔鬼宿號天流　先代資財用不休¶
　　　　巧計機闗人莫測　世間多事出隂謀¶
　　　　鬼宿従来怕日逢　此生惟有夜生隂¶
　　　　惟是邪星莫干正　鬼金羊位日隂沉¶
　　　　日躔栁宿號天梁　仕宦須令仕本鄉¶
　　　　金帛豐盈多積蓄　晚年須見禄榮昌¶
　　　　栁星漸次屬離宫　十三度内未遭逢¶
　　　　二七度中惟得日　方逢午位壓羣凶¶
<pb:KR3g0041_WYG_018-13a>¶
　　　　日躔星宿號流澤　卿相當朝須得力¶
　　　　三方星主旺髙強　富貴榮華主輔弼¶
　　　　㸔来午位有三星　一張一栁一星明¶
　　　　惟有張星樂月鹿　君居此位有虚名¶
　貴格云君日周天位在星　功齊傅說位阿衡¶
　　　　日躔張宿號天正　才智聰明文武並¶
　　　　官星得力善星居　禄貴兼全増喜慶¶
　　　　太陽尊曜臨張月　縦有聲名多歇滅¶
<pb:KR3g0041_WYG_018-13b>¶
　　　　休將此宿在廟堂　錯誤於人難可說¶
　　　　日躔翼宿號天婁　賢徳文才出世豪¶
　　　　若得木星同位次　定應官職守清髙¶
　　　　太陽翼宿不堪親　翼火為蛇死不明¶
　　　　大主不祥非横死　疾宫又遇惡星辰¶
　　　　日躔軫宿號天階　年少功名自鼎来¶
　　　　端潔為人須大量　定須九棘與三槐¶
　　　　惟有軫宿號天極　人言陽極福難當¶
<pb:KR3g0041_WYG_018-14a>¶
　　　　日到南宫終熾盛　時居大厦佐君王¶
　　太陽行度¶
　日在奎宿七度六十八分以上至十三度六十八分¶
　以下則是火度日是真火為正廟若在五度以下為¶
　向廟十三度六十八分以上為背廟日在婁宿八度¶
　十八分以上至九度為正旺九度以上至胃一度十¶
　八分以下為次旺以上為背旺在八度十八分以下¶
　為向旺白羊宫躔婁宿九度為旺度如在八度前必¶
<pb:KR3g0041_WYG_018-14b>¶
　為大卿及大尹三十年居三輔六府或監國負扆設¶
　政忠孝恭謹大堪委用如在八度以後即稍減力顯¶
　達六年如在九度主員郎少年貴久後無力午獅子¶
　宫星宿為樂亦為卿相旺三十年須在有力之地或¶
　三方主身命宫在髙強宫分相照或得諸星助之更¶
　在廟旺之宫則為至貴之人在五弱宫惟寅丑辰上¶
　或見木對欲順不欲逆三十年富貴位至三公或在¶
　申戌之位見木逆則為大富之人與金同伏者女人¶
<pb:KR3g0041_WYG_018-15a>¶
　富貴作夫人如夜生時見蝕神賤不得其死¶
　日度主性忠直有道藝宜仕宦得貴人委用有聲名¶
　平生有福作事長逺更是主星晝生有位近君面員¶
　耳聳眼大主大貴¶
　月度得父母力為事有宻謀見事深逺善主財是主¶
　星有位不是主星大富木度主貴達平生多福合仗¶
　本鄉官多見金帛晚年主富火度主作事清直殊常¶
　有福性直不顧危亡多厯江海¶
<pb:KR3g0041_WYG_018-15b>¶
　土度主貴人委用宜男女亦多伎巧微貴或虚貴¶
　金度主好音律歡樂多怨少仁平生多蹇是主星晝¶
　生加福力有貴位¶
　水度主財帛豐足多學多智潔净多好使錢有貴人¶
　扶持¶
　　太陽入宫¶
　日宫主作事明白足學有智好修善有𤣥藝是主星¶
　晝生有位夜生有財非主星晝生大富不受貧苦¶
<pb:KR3g0041_WYG_018-16a>¶
　月宫主得父母力為人性宻作事難量立機謀與人¶
　結交無終始少年逺行損財是主星老年大富非主¶
　星微有福力¶
　水宫主為人聰慧作事有㫁多心機善主財足財帛¶
　少苦老樂火土同宫妨父母兄弟是主星晝生轉加¶
　富貴與羅計同宫主災禍¶
　火宫主為人性微急作事明白知人災福多智見足¶
　財産父多病男女亦然日生人及在陽宫轉佳夜生¶
<pb:KR3g0041_WYG_018-16b>¶
　減半¶
　土宫主為人性沉厚有威嚴能營運善㫁割多財物¶
　是主星晝生大貴夜生大富不是主星晝生少孤獨¶
　微有福力更在土度則凶¶
　金宫主有賢徳知未来事因女人有喜多計謀好鬬¶
　戰有好妻妾及子孫兼主殊常有福¶
　水宫主性極聰明智巧足文才所為不定能守事常¶
　患冷疾㑹天文晝生是主星大吉¶
<pb:KR3g0041_WYG_018-17a>¶
　　太陽同宫¶
　日月同宫主多聲名好文章富貴有科名若晝生人¶
　日是主夜生月是主更日月在旺廟宫及本宫其人¶
　聲聞四海又合得國王重用在未宫衣食至老無退¶
　在戌辰二宫甚有鞍馬牛羊¶
　　詩㫁日月相㑹嵗嵗同　十二月中月月逢¶
　　　　正月娵訾終𤣥枵　聖賢降世福興隆¶
　　　　日月慶㑹吉無涯　天産英雄福邇遐¶
<pb:KR3g0041_WYG_018-17b>¶
　　　　百六㑹時邦國泰　人生値此福奢華¶
　日木同宫主近貴人平生少災有福足財帛多子孫¶
　更得木星乘旺氣轉好是主星大貴如木星行伏叚¶
　損財産日在廟則貴¶
　　詩㫁太陽交㑹木星臨　足禄多財冠古今¶
　　　　平步青雲昌熾盛　萬般好事稱人心¶
　日火同宫主為人有信行作事方員好文章多財物¶
　若得一生在旺宫者主貴¶
<pb:KR3g0041_WYG_018-18a>¶
　　詩㫁日火相逢火失炎　禍盈百六莫迯潛¶
　　　　天災遇此民遭厄　夭䘮生民害義亷¶
　日土同宫主性格聰明有詞章若是主星晝生日在¶
　後大貴日在前損父母財産及主惡死月宫尤重亦¶
　主父有疾¶
　　詩㫁日土相逢慶瑞饒　産人龍首佐昌朝¶
　　　　星臨百六邦家泰　萬福攸同百禍消¶
　日金同宫主好色慾有好妻兼有妻財夜生金在前¶
<pb:KR3g0041_WYG_018-18b>¶
　日生金在後皆主大富貴有聲¶
　　詩㫁日金相遇福生民　必産竒才異世倫¶
　　　　百六㑹時天福熾　當知慶瑞在今辰¶
　日水同宫為人聰慧好脩隂徳是主星不伏逆其人¶
　文學出羣有科名不是主星順行者主微貴有職位¶
　雖有文章不主文中成事多因父母立身及貴人舉¶
　荐成立若伏逆者主有技藝好音律若是日主在本¶
　宫晝生大富夜生微貴¶
<pb:KR3g0041_WYG_018-19a>¶
　　詩㫁日水相逢慶瑞盈　欣逢水日賀昇平¶
　　　　人生値此人中瑞　間世竒才保大名¶
　　　　水日同宫得地行　不能及第也聰明¶
　　　　性淳機巧難容事　贏得鄉閭有雋聲¶
　日羅同宫主不壽身近貴¶
　　詩㫁太陽正照被羅侵　父在他鄉兒沒親¶
　　　　先代家財皆破盡　奔波衣食不如人¶
　　　　太陽朔日怕羅㬋　偏産奸雄起簒謀¶
<pb:KR3g0041_WYG_018-19b>¶
　　　　餘日當之興福處　惟逢百六禍堪愁¶
　日計同宫主多疾厄有腹肚之疾多脫財物¶
　　詩㫁日計相逢景福昌　官尊直諫佐明王¶
　　　　怕逢朔日生姦偽　百六如逢大不祥¶
　　　　薄蝕皆由惡曜侵　那堪又在一宫臨¶
　　　　破蕩田園皆瓦解　東西南北不寜心¶
　日孛同宫宜在外邦不宜在家白日生多災¶
　　詩㫁日孛相刑名字損　反産吉人心惻隠¶
<pb:KR3g0041_WYG_018-20a>¶
　　　　姦臣叛世不生兹　百六㑹時保安穏¶
　日紫同宫多伎藝官至三品父有尅害有疾可免¶
　　詩㫁太陽紫炁喜相逢　澤潤生民稼穡豐¶
　　　　百六遇時祥瑞盛　人生㑹此必三公¶
　　琅玕經節要¶
　太陽照命金水同位廟旺主方上達之貴炁木月同¶
　顯赫可致¶
　金水日同宫謂之輔弼格若得地主文章大貴次要¶
<pb:KR3g0041_WYG_018-20b>¶
　得地為限仍須日生如是夜生只富而已有此三星¶
　在陷害宫則凶炁木日同對或三合見有即主聲譽¶
　之人更各居廟旺居官清顯位近王庭¶
　不係主旺亦主富貴主下身低無不掌治¶
　如不在方主不入廟則為官不顯亦衣禄不背富而¶
　不厚矣¶
　水日同宫財禄可及孛日對同機巧可取才幹及人¶
　横招財利¶
<pb:KR3g0041_WYG_018-21a>¶
　日與孛同對合照主性機巧作事靈變好音樂智見¶
　髙有膽氣柔中之剛多矯詐招外財他息¶
　非其主旺財食豐足見在日時益於財禄¶
　凡太陽照命不遇惡星自然受福積財不是主旺亦¶
　吉¶
　日同火土輕禄薄財又遇蝕神破離鄉土¶
　如逢火土二星主衣食不厚多招歇滅損害父母亦¶
　破祖財亦招刑厄損壽損身妻同子逆善不堅長身¶
<pb:KR3g0041_WYG_018-21b>¶
　無久逺又加羅計刑害太甚離破鄉土亦主傷殘人¶
　多憎惡亦好邪淫多犯王法更逢交逆滅傷壽筭¶
　淡薄初年艱難財禄日沒月藏富而多福¶
　太陽臨照十二宫¶
　　命宫¶
　守照命宫主面部嚴方顔色紅白陽宫為命入廟為¶
　科名文章貴品清職修學聰明為人性快不藏事務¶
　實不偽性敏精忠博通畏事敏而有㫁不忍奸欺不¶
<pb:KR3g0041_WYG_018-22a>¶
　妄求不過貪見苦生念其財與禄成在中末之年福¶
　禄兼全有災無虞及主壽筭長逺平生有福慶常得¶
　貴人見知不受貧苦與火同對在財帛田宅宫主破¶
　遇土星主父母有心腸疾卒暴顛酒與孛同對在三¶
　六九十二宫主尅父與木交㑹足禄多財在寅丑辰¶
　三宫見木日大貴在申戌二宫見水日大富在酉宫¶
　家藏金玉在戌宫田宅廣居在閑極自小無災¶
　　詩㫁太陽臨命性融和　衣禄贏餘禍散磨¶
<pb:KR3g0041_WYG_018-22b>¶
　　　　東出壽長西沒減　半生澇漉少年過¶
　　　　太陽在命九品遷　小人富貴足庒田¶
　　　　三合近強㸔紫炁　陷沒沉居事不全¶
　　　　太陽原是火之精　躔度偏宜金水星¶
　　　　晦朔孛羅同一處　太陽薄蝕命須傾¶
　　　　命在太陽孛羅守　太陽又怕逢張栁¶
　　　　婦人戯謔成姦淫　男子淫犇别鄉走¶
　　財帛宫¶
<pb:KR3g0041_WYG_018-23a>¶
　初年多破中末方吉主居貴位同木財最多此宫同¶
　水主失脫○日照一生近貴人財帛主得福人財寳¶
　成立¶
　　詩㫁日居財帛要陽宫　晝生為福夜為凶¶
　　　　只憂計孛来相尅　財帛猶閑壽不中¶
　　　　太陽来臨陽極宫　還應財物獲榮昌¶
　　　　日在長生多得地　定須豪貴越非常¶
　　兄弟宫¶
<pb:KR3g0041_WYG_018-23b>¶
　主招一二人吉得力富貴三合性快為官不過七品¶
　為禄必定因同類進財日照主兄弟可保一二人之¶
　力¶
　　詩㫁兄弟有若鴈同行　豈使三宫陷太陽¶
　　　　雖是同胞如手足　分張各自富田庄¶
　　　　兄弟相邀出外鄉　只因第四犯刑傷¶
　　　　刑傷不用他宫取　男犯太隂女太陽¶
　　田宅宫¶
<pb:KR3g0041_WYG_018-24a>¶
　主得父母財物先破祖後自成招外田庄末年方可¶
　旺盛¶
　日照主髙貴宅舍大招田宅産業¶
　　詩㫁田宅之宫有太陽　須知此位最髙強¶
　　　　膏腴萬頃連阡陌　榮祖榮宗福禄昌¶
　　　　日月合照来田宅　田宅定多誇阡陌¶
　　　　或逢紫炁與羅㬋　一生長是漂流客¶
　　五男女宫¶
<pb:KR3g0041_WYG_018-24b>¶
　主招一子自身晚貴與金水同主招俊麗之男更入¶
　廟不同凶煞男女清貴○日照先見男吉¶
　　詩㫁子孫宫内得陽宫　才藻文章竟出塵¶
　　　　金馬玉堂應有路　少年平步上青雲¶
　　　　太陽男少女又足　禄順行宫逢土木¶
　　　　更兼熒惑不相刑　子受官班見五六¶
　　　　太陽子位獨難當　損破頭男子受殃¶
　　　　若有吉星相扶救　二男異日貴非常¶
<pb:KR3g0041_WYG_018-25a>¶
　　奴婢宫¶
　主尅父奴婢不得力此星不凶終吉在白羊宫十分¶
　力晚榮貴○日照主招鞍馬及有得力女使¶
　　詩㫁奴婢之宫號陷方　照臨君父豈為良¶
　　　　縦饒父體常清健　亦恐當年壽早傷¶
　　　　奴僕雖非髙強地　若是太陽亦為貴¶
　　　　其他紫炁及羅㬋　自然不得分毫利¶
　　　　日曜加臨侍從宫　賢奴俊馬盛如龍¶
<pb:KR3g0041_WYG_018-25b>¶
　　　　妻母被淫欺尅陷　破家偷盗反為凶¶
　　妻妾宫¶
　主妻美貌有財性快清秀有吉宿同者娶貴家女財¶
　帛豐厚増壯門風身主大貴○日照貴相之妻及因妻¶
　家發旺¶
　　詩㫁太陽臨照在妻宫　位望尊嚴徳貴崇¶
　　　　莫使忌星興悖逆　婚姻皇族富豪中¶
　　　　西沒之中逢日星　頭妻帶甲始安榮¶
<pb:KR3g0041_WYG_018-26a>¶
　　　　半路分離難保守　更兼孕育不曽停¶
　　疾厄宫¶
　主身近貴不近小人見水星主有刑破異相火同主¶
　眼疾身破免疾○日照主身少疾患有壽不犯天災¶
　　詩㫁疾厄宫中見陽星　身體康榮豈見迍¶
　　　　設使忌星多犯破　反傷眼目不光明¶
　　　　第八宫中見太陽　偏於酒色起災殃¶
　　　　父兄先陷妻先死　計孛同宫死外鄉¶
<pb:KR3g0041_WYG_018-26b>¶
　　遷移宫¶
　主内職出入近侍上貴人得人敬重益壽大旺多利¶
　逺行○日照一生好逺遊常得他方道路之分¶
　　詩㫁第九宫中遇太陽　更無凶曜在其傍¶
　　　　好將平日胷中學　對䇿天庭謁帝王¶
　　官禄宫¶
　主大貴居星宿定為一品官小人衣食一生少到官¶
　府不加凶危大事成小○日照宜奉公若有官厄常¶
<pb:KR3g0041_WYG_018-27a>¶
　有恩赦之救¶
　　詩㫁太陽得在十宫居　抱負宏才仰大儒¶
　　　　他日遺賢求吕傅　官髙輔弼掌鈞樞¶
　　　　太陽金水同官禄　主將同行真有福¶
　　　　計都在巳孛未鄉　横貴功名仍納粟¶
　　福徳宫¶
　主為人洞達無私曲一生好動晝生逢土夜生逢火¶
　安閒有壽逢金水主福壽雙全○日照主身心勞漉¶
<pb:KR3g0041_WYG_018-27b>¶
　小人遇之奔走無寜日¶
　　詩㫁福徳宫中遇太陽　光明心事又康強¶
　　　　金水兩扶成輔弼　天然富貴永無雙¶
　　　　太陽喜臨福徳地　只嫌朔望逢羅計¶
　　　　孛亦為災福不全　晝火夜土更須忌¶
　　相貌宫¶
　主為人聰明少貴日生逢火麄醜髪黄夜生逢土項¶
　短睂麄○日照主形相具足多破小人相輕不可與¶
<pb:KR3g0041_WYG_018-28a>¶
　下等人作事¶
　　詩㫁相貌一宫名惡弱　吉星照處合虚着¶
　　　　惟怕羅㬋月孛星　来與太陽相倚約¶
　　　　善星多向命宫排　相貌宫中君火来¶
　　　　又得星辰行順段　平生衣禄自相隨¶
　　太陽變段星¶
　寳瓶宫日華星○又名天貴星主得貴人力也¶
　　詩㫁太陽本是日華星　晝夜循環不暫停¶
<pb:KR3g0041_WYG_018-28b>¶
　　　　若是日生多福禄　夜生終不免災迍¶
　磨蝎宫浮梁星○又名天馬星主貴而不達¶
　　詩㫁太陽年有三百六　催促光隂如迅速¶
　　　　晦朔惟忌計羅侵　夜生之人須減福¶
　人馬宫扶桑星○又名天基星主得貴人成立¶
　　詩㫁太陽始出拂扶桑　身命加臨近帝王¶
　　　　福禄官宫居極品　若臨五弱亦尋常¶
　天蝎宫晹谷星○又名天烏星主横得貴人財¶
<pb:KR3g0041_WYG_018-29a>¶
　　詩㫁卯酉𤣥黄二八門　日生晹谷最英靈¶
　　　　田宅官宫身命貴　六宫十二禍深行¶
　天秤宫虞泉星○又名天輔星得大貴人托輔¶
　　詩㫁日出龍門生角亢　天中曜影登虞泉¶
　　　　照臨宇宙施恩澤　首尾相逢福綿綿¶
　雙女宫白陽星○又名天福星因貴人成福禄¶
　　詩㫁己宫日是白陽烏　照曜乾坤總一如¶
　　　　無黨無偏君子志　何愁福禄不安居¶
<pb:KR3g0041_WYG_018-29b>¶
　獅子宫朱明星○又名天禄星得貴人提挈食禄¶
　　詩㫁騰光離位號朱明　日出乾坤萬象清¶
　　　　此是太陽真廟旺　七強宫内保光亨¶
　巨蟹宫曜靈星○又名天柱星因貴人委用成家¶
　　詩㫁曜靈侵入太隂宫　錯亂隂陽理不同¶
　　　　性硬氣剛須怕婦　妻強夫弱挫英雄¶
　隂陽宫東君星○又名天弼星主大貴人成立也¶
　　詩㫁太陽五月至於申　位屬三隂一氣陽¶
<pb:KR3g0041_WYG_018-30a>¶
　　　　此是東君為失位　七強宫得也為殃¶
　金牛宫咸池星○又名天沒星因貴人成禄¶
　　詩㫁太陽東出沒於西　喜逢吉曜㑹咸池¶
　　　　嵗星若得来臨照　福壽榮華晚更宜¶
　白羊宫大明星○又名天徳星主貴人成家¶
　　詩㫁太陽戌地日歸藏　入廟君臣佐玉堂¶
　　　　四正宫中并八煞　一生富貴壽延長¶
　雙魚宫朝天星○又名天殘星因貴人損傷破敗¶
<pb:KR3g0041_WYG_018-30b>¶
　　詩㫁亥上朝天諸位拱　六隂之位来相并¶
　　　　玉璽為名象屬君　子孝臣忠福禄盛¶
　¶
　¶
　¶
　¶
　¶
　星學大成卷十八¶
