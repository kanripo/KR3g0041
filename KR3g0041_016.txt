# -*- mode: mandoku-view; -*-
#+TITLE: 星學大成
#+DATE: 2015-08-24 23:13:01.504672
#+PROPERTY: ID KR3g0041
#+PROPERTY: BASEEDITION WYG    
#+PROPERTY: JUAN 卷十六
<pb:KR3g0041_WYG_016-1a>¶
欽定四庫全書¶
　星學大成卷十六¶
　　　　　　　　　　　　明　萬民英　撰¶
　　三辰通載(五星/)¶
　土徳鎮星¶
　總龜筭法置積日減二百六十四以三百七十八日¶
　九分二十三秒為伏見留退一終之數除之又下太¶
　陽中定星内加一周天以餘日數去之¶
<pb:KR3g0041_WYG_016-1b>¶
　晨伏二十一日七十五分二度七十五分六百十九¶
　　　度而晨見東方¶
　順行八十三日行七度十一分留二十三日不行¶
　晨退五十一日二十九分六十一秒半行三度四十¶
　　　二分五十四秒半夕退¶
　畱三十三日順行八十三日¶
　夕伏二十二日七十五分又與日合¶
　　土星論¶
<pb:KR3g0041_WYG_016-2a>¶
　土徳鎮星土之精也一名地羅㬋建中宫之氣其色¶
　黄其性信女主之象光明順道所在為福變退與逆¶
　隨分野降災色青黑主疫疾之患色赤白有兵將荒¶
　亂其行宫度一宫住二十九箇月二十八年行一周¶
　夭行有伏順留逆入留叚為暗星逆叚為破家星伏¶
　叚為瘟星¶
　　　戊生人以為禄元星　甲生人以為䕃星¶
　　　乙生人以為耗星　　丙生人以為福星¶
<pb:KR3g0041_WYG_016-2b>¶
　　　丁生人以為暗星　　巳生人以為權星¶
　　　庚生人以為囚星　　辛生人以為印星¶
　　　壬生人以為刑星　　癸生人以為貴星¶
　此星晝生有禄之魁夜生人必為災○楚地逢之衣¶
　禄淺薄須要木曜與之同宫則為禍稍輕葢楚乃巳¶
　位屬水廟旺之地土到同宫其中反為尅制賦云欲¶
　知淺薄土居雙女則招憂○經云晝生見土事和諧¶
　夜裏生人反為災巳位臨之身淺薄木照縱横禍不¶
<pb:KR3g0041_WYG_016-3a>¶
　來○若更係忌星或同計孛共度則為禍凶暴為¶
　人自忖不受激觸言語蹇訥狼性毒害作事成敗成¶
　者必因靠勢敗者盡縁邪慾行歩大吃食麄有威權¶
　足膽勇能掌握多是非早歳艱難涉歴壽有四旬以¶
　下日中生人若見土者命壽長有九九之數○此星¶
　正廟在丑樂在子旺辰好戌喜午¶
　琅玕經云土廟北方斗宿神旌旗五馬表門庭臨齊¶
　自是招財祿入亢應為土地星與木共金榮貴格或¶
<pb:KR3g0041_WYG_016-3b>¶
　同炁宿主髙名陽宫晝日行宫順老福爺娘壽自榮¶
　○賦云叅政學士皆言土好齊瓶○又云土歸鄭國¶
　好亢而正位天宫○鑑心經云亢上若逢戊巳者白¶
　日生人在榜標皆為入廟亢乃辰宫之地稱為亢者¶
　乃星辰廟旺之宿也安命午未者以此為科甲坐命¶
　在酉戌者以此星為官星申子辰安命以此為刑星¶
　復以此為天元印○經云天元一祿少人知申子辰¶
　上土曜推地元人元更髙處必多俸祿定無疑不逢¶
<pb:KR3g0041_WYG_016-4a>¶
　惡曜相刑尅為官權握建旌旗○三元禄主一齊空¶
　火孛羅計入命宫六主一時全陷了定恒求丐路途¶
　中○凡推此三元者要居旺樂之地更有喜星相合¶
　則大貴若更㑹天宫正禄等星無不顯達¶
　　土星歌¶
　鎮星本生戊巳位安静為尊象厚地晝生惟愛守陽¶
　宫(土星愛日/生守陽宫)相貌之中主大鼻(土星主/人大鼻)少言語多慳¶
　細硬直心腸有膽氣(上在命中少言語多/慳吝心曠直有膽氣)順行度分¶
<pb:KR3g0041_WYG_016-4b>¶
　廟宫中(土星愛順/在廟樂)土地旌旗必雄貴(土為主若順行/主守土旌旗為)¶
　(廟樂/分)掌握資財有福人只怕夜生反為忌留與逆尤¶
　可畏刑尅隂宫身更瘁(土在隂宫主/身短刑尅)不招上代祖資¶
　財四體多災苦憔悴居官惡處立其身愽弄操刀能¶
　幹利(夜土在命主不利上祖産業身多有病若有善/星夜生人得免居官惡處立身或屠宰幹利在)¶
　(家不定/好博弄)夜生人與日㑹尅了賢尊難躱避太隂母位¶
　不堅牢若在下弦目障翳(太隂在下/弦主□目)木來必定主文¶
　章火㑹逺行千里外(土木同㑹主文章/土火相㑹主逺行)金若來妻早¶
<pb:KR3g0041_WYG_016-5a>¶
　棄水星忌與刑同類(土金尅妻/水土相刑)若逢華葢懶慵人孛¶
　對雙盲難看視(上紫㑹主慵懶/輿孛㑹主雙盲)首同隂位法塲終尾¶
　㑹腰駝并背曲(與天首同在隂宫法死與/天尾合主腰背曲之人也)財星應有¶
　外鄉財三位徒流為昆季(在財宫得外財/三位兄弟徒流)田宅宫家¶
　破易子息雖多不成器居奴奴引盜來偷西沒主妻¶
　先作祟疾厄宫傷脾胃癰瘇風邪堪驚悸遷移作客¶
　盜賊侵官禄重重主官事福宫晝見相貌位自是英¶
　雄多曕智須知此訣不尋常後學得之莫道易¶
<pb:KR3g0041_WYG_016-5b>¶
　九曜鎮星名土宿得之未必皆為咎子丑二宫占文¶
　星定主為官分左右○土星入廟最為竒辰戍二方¶
　欣得之南極一星相照處看他鶴髮與龎眉○土臨¶
　齊地及揚州富貴須知必易求齊地貴時須位顯揚¶
　州財盛見錢流○土星最嫌計相望平生一向為災¶
　障對在東西丑未宫四十以後渾家䘮○土星不可¶
　入妻宫婦人夫位亦遭凶妻主罵夫無禮義直饒為¶
　婦亦欺公○土星水木反為福見水未能資福禄金¶
<pb:KR3g0041_WYG_016-6a>¶
　星相次入寅宫初主財多末主窮○土與孛星同犯¶
　主壽髙不過三旬許假饒延引未傾亾亦主孤貧無¶
　道路○土人以土為兄弟兄弟宫中尤不利五男五¶
　女十為羣獨自伶仃直至死○婦人兄弟土星逢父¶
　母家貧姑舅隆子位或若當兄弟又愁子息早聞鐘¶
　○甲人亦以土為財午未土逢主發財莫教太隂同¶
　在午末年四十死相催○金人以土為父母父母宫¶
　中宜在子此星此宿位偏强宜主雙親福壽長○夜¶
<pb:KR3g0041_WYG_016-6b>¶
　生専忌土星侵吉少凶多更損身或若更兼凶宿照¶
　且歸泉路作亡人○土躔虚宿㝡為宜行順官須宰¶
　相為但得此星來照命縱然失度亦多奇○土入揚¶
　吳傍斗明或來齊地見危星强宫日裏科名共射策¶
　天庭一舉榮○土同孛向命中來當是英雄亂世才¶
　對合更教俱有力股肱王室應三台○土為夜忌固¶
　為災若在强宫亦有財但得竒星為左右不愁晚景¶
　不榮來信厚無過土照人等閒語話懶開唇若逢水¶
<pb:KR3g0041_WYG_016-7a>¶
　宿身飄泛却愛多言衆不憑¶
　　土星殿局朝元¶
　土附太陽曰勾陳鎮殿居寳瓶(子/)磨蝎(丑/)天秤(辰/)宫¶
　為本殿居辰戌丑未為本局愛氐女胃桞四宿為朝¶
　元羣曜叅奉曰地㬋受朝輔佐身命太嵗值之掌國¶
　權柄致身廟堂仔細推之戊巳生人㝡佳¶
　　土星廟樂旺順留伏逆¶
　廟旺樂宫(廣/東)土星寳瓶子上磨蝎丑上名為玉鳯玉¶
<pb:KR3g0041_WYG_016-7b>¶
　珠星若人命限遇之禄馬星辰相生便可言大貴不¶
　生本路只作常貴更無禄馬只作三品留逆伏叚減¶
　半力¶
　　詩㫁命在巨蟹土寳瓶　生在此方作帝親¶
　　　　三公相國分茅土　攝位邦家紫炁生¶
　　　　土在磨蝎命隂陽　八權之地極熒煌¶
　　　　若得土星行順叚　國家侯伯佐堯昌¶
　順叚○土入順叚者性重厚為事逺大寛慢仁義多¶
<pb:KR3g0041_WYG_016-8a>¶
　為國戚更遇旺氣禄馬不背有吉宿照臨便是列土¶
　皇侯亦是帝親國戚隂人為后若遇吉曜不犯煞者¶
　亦主為詞翰侍從之臣中天台輔○入後順叚為性¶
　如初上朝本宫下臨本國禄馬不背亦是卿監命終¶
　遇煞者便是武職將軍女為后妃¶
　留叚○土入留叚名為時煞月煞身命逢之皆小小¶
　下賤之流兼主十般惡疾孤獨僧道之人若有救星¶
　主為性清節作事直達禄馬不背須作京朝貴客若¶
<pb:KR3g0041_WYG_016-8b>¶
　帶煞是都監巡檢之人并為僧道庶人為上等户若¶
　限逢忌星大減力矣○入後留叚為性如初照命者¶
　為上等户庶人若不入忌限更為禄馬亦作九品官¶
　也¶
　　詩斷土星留叚號天休　主人作事多懐憂¶
　　　　一生患難常花酒　好作狂歌上酒樓¶
　伏叚○土入伏叚名為黑煞瘟星性孤寡多為不了¶
　僧道之人愚惡無知兼是兵戎之人無救星多為僧¶
<pb:KR3g0041_WYG_016-9a>¶
　若見禄馬多於火土上求衣食帶煞者大不祥○入¶
　後伏叚身命值者更無救星兼入忌限主人至賤不¶
　近人道孤獨尤甚若又犯煞在身宫皆流配五千里外¶
　兼主十般惡疾若有救星只減五分女人風塵之輩¶
　　詩斷土入伏叚名天豪　隂謀暗慮多牽惹¶
　　　　但是招呼便願隨　相生更不論髙下¶
　逆叚○土入逆段名為四刑八煞若人身命遇之主¶
　有百般營運趂衣食為性不知前後愚痴暗昧不慈¶
<pb:KR3g0041_WYG_016-9b>¶
　之輩多為僧道更犯煞入忌陷便斷夭壽百般惡疾¶
　惡刑若有禄馬無救星入忌陷平生清閒之人有救¶
　星減疾矣¶
　　詩斷土入前逆名辰貟　財上多磨散復聚¶
　　　　輔星在命好貪求　親戚逺離如萍住¶
　入後逆叚為性不知前後愚痴暗昧更逢忌限并逢¶
　惡星别無救助必主徒流婦人産厄¶
　　詩斷土入后逆名血淋　一生値此必埋沉¶
<pb:KR3g0041_WYG_016-10a>¶
　　　　凡所運謀多患難　㓜年危禍至如今¶
　　土星躔宿俱出玉闗經玉闗歌¶
　　　　土躔角宿名天壽　蓋世文章冠魁首¶
　　　　經綸事葉富胸襟　不是公卿主富有¶
　　　　土宿雖是好辰宫　夜入土曜不堪逢¶
　　　　青龍戴角須嫌土　龍蟠泥裏不能衝¶
　　　　土躔亢宿號天仁　博厚文章達帝京¶
　　　　廊廟之中官極貴　安鎮蠻夷四海清¶
<pb:KR3g0041_WYG_016-10b>¶
　　　　亢宿從来號鎭星　土歸鄭國庸天宫¶
　　　　季位土星為廟樂　同宫木曜福兼隆¶
　　　　土躔氐宿號天牢　命宫若値定孤髙¶
　　　　年少定應傷骨肉　中年榮貴免煎熬¶
　　　　氐宿要上壯皇猷　土逢氐宿兩相侔¶
　　　　氐有火星生處旺　更加禄主福綢繆¶
　貴格云鎭星順叚度躔氐　旌表門閭衣錦人¶
　　　　土躔房宿號天信　少年作事苦勞心¶
<pb:KR3g0041_WYG_016-11a>¶
　　　　語言誠信人無妄　男女難招食貴人¶
　　　　鎮星如從房裏過　命夭孤寒家自破¶
　　　　七宫妻濫號奸星　畱伏之時瘟疾禍¶
　　　　土躔心宿號天忌　性情遲鈍又多災¶
　　　　疾病躔身須夭壽　身無意氣性庸呆¶
　　　　心星日夘土相宜　心宿土臨夜不宜¶
　　　　若在禄星兼福主　自然快樂不奔馳¶
　　　　土躔尾宿號天竒　百六逢之必有依¶
<pb:KR3g0041_WYG_016-11b>¶
　　　　若是忌星須夭壽　又須消息本根基¶
　　　　尾曜雖然號屬寅　中居兩界土逢生¶
　　　　尾火虎居宜来此　此星到此有生成¶
　　　　土躔箕宿號天彬　衣食豐隆却稱情¶
　　　　官位若逢貴星照　國家掌判有聲名¶
　　　　土宿何因入箕豹　狡詐奸雄多計較¶
　　　　定是英豪曹吏人　無事如何又入閙¶
　　　　土躔斗宿號天樞　事業文章富有餘¶
<pb:KR3g0041_WYG_016-12a>¶
　　　　台鼎任中朱紫貴　定須象簡與金魚¶
　　　　斗宿在丑木星臨　方為入廟可無傾¶
　　　　禄主更同陽在晝　土陽宜晝最光明¶
　貴格云土星行度經南斗　間世英雄眞國寳¶
　　　　土躔牛宿號天侗　心性溫和衣禄豐¶
　　　　若是夜生多蹇難　身多下賤處貧窮¶
　　　　牛星須要土星遊　土牛惟好退宫求¶
　　　　若是順行逢木曜　土牛殘蕩必無收¶
<pb:KR3g0041_WYG_016-12b>¶
　　　　土躔女宿號天常　柔順機謀足食粮¶
　　　　經營勞力心多慮　只恐生来父早亾¶
　　　　女宿經躔在兩宫　子丑雙宫在廟同¶
　　　　縱是夜生應有福　日生長福更無窮¶
　貴格云鎮星得此女星居　柱石功臣鎮帝都¶
　　　　土躔虚宿號天冠　好樂之宫定出官¶
　　　　四九度中登宰輔　重金重紫列朝班¶
　　　　虚星四度至於九　好樂土星宜永守¶
<pb:KR3g0041_WYG_016-13a>¶
　　　　主為將相助君王　福禄堅榮自長久¶
　　　　土躔危宿廟堂窠　禄厚財興事不訛¶
　　　　舉措施為多利便　言柔語順性温和¶
　　　　危宿土曜入廟堂　寳瓶須樂火相當¶
　　　　火土相生為廟福　若逢木尅必為殃¶
　　　　土躔室宿名天伏　福厚財豐足衣禄¶
　　　　多男多女有資財　家道安然富金谷¶
　　　　室星居亥正為乾　土宿相躔要木堅¶
<pb:KR3g0041_WYG_016-13b>¶
　　　　木築髙堂須要土　土居木位福延綿¶
　　　　土躔璧宿號天異　禄馬豐盈有權位¶
　　　　身名逺播定安榮　官禄吉星須大貴¶
　　　　土星最怕在隂宫　何況來居璧水中¶
　　　　更有月同多冷疾　行宫若遇患脾風¶
　　　　土躔奎宿號天津　貧賤奔波損父娘¶
　　　　若是中年貧苦至　晚年方是足衣糧¶
　　　　奎宿星躔戌亥宫　土宿到此福重重¶
<pb:KR3g0041_WYG_016-14a>¶
　　　　土好玉奎奎好土　木有根兮土亦通¶
　　　　土躔婁宿號天&KR0008;　土婁須要木相逢¶
　　　　婁木雖髙非土北　刀鎗之下走西東¶
　　　　婁中土宿災難論　土金相望豈宜婚¶
　　　　倘是夜生憂壽促　平生沉滯性愚昏¶
　　　　土躔胃宿號天磨　財物充盈積倉庫¶
　　　　難婚終是少男兒　不貴仍須還大富¶
　　　　胃宿終來好土隆　土髙胃宿有髙功¶
<pb:KR3g0041_WYG_016-14b>¶
　　　　晝日居方為大貴　富貴雙全比壽松¶
　貴格云鎮星度胃正為佳　青史書名功業成¶
　　　　土躔昴宿名天伏　平生須食貴人禄¶
　　　　多因胥史得榮名　將相聲名人畏服¶
　　　　昴宿在酉正雞棲　土來此位路中迷¶
　　　　那更水星兼孛立　凶刑尅戰損兒妻¶
　　　　土躔畢宿號天回　能通經術足錢財¶
　　　　中年便得文章力　兒孫必定達三才¶
<pb:KR3g0041_WYG_016-15a>¶
　　　　中央土宿鎮之星　畢宿逢之未見明¶
　　　　改易無常人不信　晝生遇着且平平¶
　　　　土躔觜宿號天模　父母先亾身早孤¶
　　　　衣食平平身泊沒　此身應懶讀詩書¶
　　　　觜宿好土樂隂陽　土星此宿好非常¶
　　　　土居坤位災消爍　戊人科甲有文章¶
　　　　土躔參宿號天津　立世經營業未昌¶
　　　　男女猶如隣畔客　貴人得禄信非常¶
<pb:KR3g0041_WYG_016-15b>¶
　　　　土居申位號長生　參宿之宫亦可行¶
　　　　夜則好閑貪懶睡　日生多學少能成¶
　　　　土躔井宿號天驪　命若逢之心似癡¶
　　　　若習文章應費力　此人衣食也微微¶
　　　　井宿度中夜見土　處世憂勞多辛苦¶
　　　　初主淡薄損六親　末主離鄉多破祖¶
　　　　土躔鬼宿號天文　縱有資財化作塵¶
　　　　男主須防無上下　一生不足歴艱辛¶
<pb:KR3g0041_WYG_016-16a>¶
　　　　土星守鬼未能靈　遇木逢金事稱情¶
　　　　三合若遇刑煞忌　夜生漂溺在波津¶
　　　　土躔栁宿號天稽　無禄無財又損妻¶
　　　　若是日生衣食足　晚年終是色沉迷¶
　　　　桞土獐星不喜土　多疾破財損父母¶
　　　　夜生刑忌作囚星　閒疾臨身多是苦¶
　貴格云土星若來躔栁度　虹蜺志氣錦肝腸¶
　　　　土躔星宿號天途　子因父貴事非虚¶
<pb:KR3g0041_WYG_016-16b>¶
　　　　只恐夜生脾疾苦　日生應可足金珠¶
　　　　星日馬中土㑹來　為人魁偉長身材¶
　　　　且見髙官有貴位　再逢吉曜主三台¶
　　　　土躔張宿號天蛾　信行為人事不訛¶
　　　　少年淹滯中年貴　形神肥厚足田禾¶
　　　　張宿怕土固難禁　張月鹿兮怕土臨¶
　　　　人道午宫宜土廟　誰知張土反為凶¶
　　　　土躔翼宿號天然　經術雖通性不堅¶
<pb:KR3g0041_WYG_016-17a>¶
　　　　㑹有文章身不貴　聲名逺播足威權¶
　　　　翼宿屬火怕土臨　火蛇棲土福沉深¶
　　　　土臨雙女號别宿　若為禄主定科名¶
　　　　土居雙女事甚常　翼宿之中不可當¶
　　　　日夜見之俱不利　為官極重豈無傷¶
　　　　土躔軫宿號天箋　財藝皆通亦少閑¶
　　　　平生未得文章力　只將經術保身安¶
　　　　土宿入巳人嫌怕　軫位逢辰宜淺度¶
<pb:KR3g0041_WYG_016-17b>¶
　　　　不為刑忌不夜生　喜曜同臨即堅固¶
　　　土星行度¶
　土在斗十八度以上為向廟二十度以上至斗三度¶
　為正廟在寳瓶為樂宫在亢宿六度為旺度生時遇¶
　之主為重權¶
　鎭星斗為大室土之廟也在十七度外至二十一度¶
　則居將相二十年若逆入則為元帥守則為王若在¶
　天秤宫亢四度及七度前旺度為大丞相掌國家剏¶
<pb:KR3g0041_WYG_016-18a>¶
　業之權三十年為國師若是寳瓶虛四度至九度為¶
　好樂之宫有將相之位九年至十八年大貴與木不¶
　相得與水不相宜晝為父夜為母¶
　日度主父貴常患冷疾夜生尤甚為人厚重性有終¶
　始若是主星書生大貴夜生微福¶
　月度妨母損財多患冷疾好文章足詞智是主星轉¶
　厚若腦後有髙骨大貴¶
　木度主有財貴人見重晚年必得男女力¶
<pb:KR3g0041_WYG_016-18b>¶
　火度主損父母兄弟四十以前有女人厄晝生一生¶
　有福多因國家特達用之夜生好行凶惡事主醜惡¶
　殘疾若是主星少年多災日後貴¶
　土度大富貴有聲名財産有權位禄馬¶
　金度父先亡三十以前多厄多辛苦必有二妻是主¶
　星有殊常之福每遇貴人見重¶
　水度主人畏服食貴人之禄損男女多被人損害有¶
　木同宫可免¶
<pb:KR3g0041_WYG_016-19a>¶
　　土星入宫¶
　日宫主髙位招財日生大吉好事清潔¶
　月宫主父多聲名母先亡損財平生多災每被婦人¶
　相撓與人結交多因此致其厄難是主星可免晝生¶
　富貴不是主星夜生貧賤¶
　木宫主聲名利國家居貴位妨男女養人子為子為¶
　性沉厚作事難測多得貴人見重是主星晝生有位¶
　夜生有財非主星晝生富足夜生有福¶
<pb:KR3g0041_WYG_016-19b>¶
　火宫主知謀多膽氣性鈍多難有疾病壽不長性凶¶
　好殺官有兵機作事不長逺是主星有貴位非主星¶
　多醜惡殘疾有救星可免¶
　土宫主性格寛緩柔順足詞智見事深逺於人有情¶
　富文章足道藝多利便夜生多難是主星國家進用¶
　身有貴權非主星大富¶
　金宫主尅母難婚少男女老孤一生得婦人敬愛好¶
　色能盃因婦人成立足財帛兼有貴位¶
<pb:KR3g0041_WYG_016-20a>¶
　水宫主為人聰明通經術少言語有文章足財帛是¶
　主星晝生大貴夜生微貴不是主星晝生大富夜生¶
　多災¶
　　土星同宫¶
　土金同宫主好色能盃一生財帛聚而多散有婦人¶
　見重得好妻妾亦因女人發旺為人輕薄有二母少¶
　子且有二男土是主晝生金是主夜生俱有位金土¶
　相逢此命能修合¶
<pb:KR3g0041_WYG_016-20b>¶
　　詩斷土星若曰㑹金星　妻妾榮華福禄真¶
　　　　一躍禹門能變日　九州之衆悉魂驚¶
　土水同宫主語澁人多不信好圖畫書籍平生多得¶
　貴人見重是主星有祿位¶
　　詩斷土星若㑹水星同　學行孤髙膽氣雄¶
　　　　秉節揮戈文武備　福臨百六慶無窮¶
　土木同宫主有重位兼足財帛¶
　　詩斷木星宜與土星同　百六逢之稼穡豐¶
<pb:KR3g0041_WYG_016-21a>¶
　　　　㑹此乘軒須衣冕　記名青史看竒功¶
　土火同宫妨父母兄弟多疾病不宜先代産業土紫¶
　同宫日生貴顯夜生貧苦¶
　　詩斷土星紫炁喜相依　冠冕榮身職位巍¶
　　　　丹赤是心剛且毅　徳覃萬里足光輝¶
　土孛同宫官至三品¶
　　詩斷且如土孛坐天心　須要分明見太隂¶
　　　　不顧留順與伏逆　布衣從此出儒林¶
<pb:KR3g0041_WYG_016-21b>¶
　土羅同宫主藝髙强¶
　　詩斷土星最忌㑹羅㬋　百六天災大可愁¶
　　　　人遇一生多困苦　瘟㾮病染坐亡囚¶
　　　　官榮劍染匈奴血　羣少傷人被截頭¶
　　　　異疾怪形保安穩　女須墜産最堪憂¶
　土計同宫夜生貧窮餓死徒配刑名¶
　　詩斷土宿計都不可逢　人生薄淺更顓蒙¶
　　　　誅徒溺水兼癰患　百六天災萬種凶¶
<pb:KR3g0041_WYG_016-22a>¶
　　琅玕經節要¶
　土居好樂壽筭彌髙晝人得遇順主貴豪夜土多蹇¶
　積財有散富而勞生貴而退懶¶
　土為陽星不為隂夜雖然三方水旺有禄有財終身¶
　勤苦縱貴亦懶而退職¶
　日月土同財帛被失對照三合險危水厄土與羅㬋¶
　晝生權謀夜見刑忌衣食日求¶
　日木水火尅刑多凶順旺則吉逆背非忠¶
<pb:KR3g0041_WYG_016-22b>¶
　土與日月破財離鄉井損頭目尅父母促壽命蹇衣¶
　禄招危險水厄土與水火同凶險之人¶
　土計晝同禄財大蓄或同炁木財食豐足廟旺順行¶
　顯食天禄¶
　土金孛同晝生豐厚隂夜多刑反招殃咎¶
一土與金孛同日生則吉更行順旺則貴夜照土在隂¶
　宫成敗凶險之徒或犯官刑或為主星却吉各係是¶
　主旺福禄堅牢吉曜若同轉為榮貴¶
<pb:KR3g0041_WYG_016-23a>¶
　　土星照臨十二宫　　命宫¶
　守照命宫神色蒼剛形貌厚實偏僻寡合為人沉重¶
　肥壯無力赤黑色性緩純厚為事大體忠直信行執¶
　古務實謹細悔後口不亂言附貴依勢聲應可致日¶
　生則吉若在廟旺之宫更得順行身榮豪富更是主¶
　星當主國王重用在辰入廟官至貟外郎與金相逢¶
　長命修雅火曜孛同入主有疾木不相得水不相宜¶
　在子曰八侯之地在丑曰氣衝牛斗火土在丑一品¶
<pb:KR3g0041_WYG_016-23b>¶
　公卿夜生與凶星同不貧即夭○土照主性燥暴不¶
　柰人侵欺中年抱四時疾患¶
　　詩斷土照憂勞人命孤　初年祖業有如無¶
　　　　若逢依附終為有　晝生禄主貴豪居¶
　　　　土徳髙强臨子丑　富貴聰明世稀有¶
　　　　夜生若乃為忌星　破祖破家那可守¶
　　　　土星居命主心癡　若有文章命裏遲¶
　　　　更㑹木星并水宿　此人衣食也微微¶
<pb:KR3g0041_WYG_016-24a>¶
　　財帛宫¶
　生來財帛耗散十浮九沉成敗不常末主興旺○土¶
　照合有四方外財多招不義之財因財發福¶
　　詩斷土星財上最堪加　田宅凶星反破家¶
　　　　身命吉星須細筭　陽宫日月問榮華¶
　　　　惡曜天中號土星　興災起禍不堪論¶
　　　　若教財帛宫中見　積貯看看化作塵¶
　　兄弟宫¶
<pb:KR3g0041_WYG_016-24b>¶
　不得兄弟力雖有不和¶
　　詩斷土臨兄弟五人同　得他之力害重重¶
　　　　恐招他姓為兄弟　四海相逢也是空¶
　　　　土為信徳世皆有　兄弟宫中乃陷虧¶
　　　　凡事不情分彼我　自然反覆更猜疑¶
　　田宅宫¶
　難招祖業早尅父母田宅爭留連宜自卓立方可○¶
　土照合因田土上發福如在日生更主外鄉田宅之¶
<pb:KR3g0041_WYG_016-25a>¶
　分夜生大破父母之業¶
　　詩斷土星尊位為陽徳　髙占强宫為福力¶
　　　　或在當生四煞中　發禍興災豈能極¶
　　　　土星到丑十分奇　田宅宫中喜得之¶
　　　　若不髙科須食禄　亦須置産得便宜¶
　　男女宫¶
　只宜一子若入廟則有一雙之力刑忌囚怒則減力¶
　矣○土照主子多有形相不具多見三人少則並無¶
<pb:KR3g0041_WYG_016-25b>¶
　　詩斷土星五位在陽宫　五箇男兒盡送終¶
　　　　忽然孛星相照犯　男孫疾患半成空¶
　　　　土徳凶星世所聞　豈教照臨在兒孫¶
　　　　若行留逆都無有　甘旨誰人奉厥尊¶
　　奴僕宫¶
　奴僕有主走失若與木曜同宫則至老奴婢成行○¶
　土照主多奴婢¶
　　詩斷奴婢宫中見土星　萬般謀運一無成¶
<pb:KR3g0041_WYG_016-26a>¶
　　　　不如釋道歸林藪　髙卧雲中有大名¶
　　妻妾宫¶
　多招醜貌之妻亦主相離難為偕老妻命相抵則無¶
　害○土照主多災亦尅頭妻¶
　　詩斷莫言土曜便為凶　東出之時看對宫¶
　　　　若落坎宫明健處　雍容壽考福無窮¶
　　　　土宿羅㬋不可逢　妻宫正照醜形容¶
　　　　縱使早年成喜事　亦主分離西與東¶
<pb:KR3g0041_WYG_016-26b>¶
　　疾厄宫¶
　有三般惡疾壓身方好如有吉星臨則無妨害○土¶
　照多患四肢脾臟之疾一生忌食四足之物主頭脚¶
　風之疾¶
　　詩斷土徳來臨疾厄時　凶星燄燄是災危¶
　　　　多因䏊啞雙睛翳　不是駝腰必病脾¶
　　　　疾厄宫逢土與羅　一生疾病十分多¶
　　　　直饒紫炁來相助　爭奈家家有病疴¶
<pb:KR3g0041_WYG_016-27a>¶
　　遷移宫¶
　不宜逺出船行陸步慮有驚○土照不利逺行在外¶
　逢惡人刑害失脱財物¶
　　詩斷土徳當生在九宫　命星合照莫相逢¶
　　　　男女漂蕩他州裏　女子淫奔外姓中¶
　　　　遷移不止是遷居　於中土宿忌牛墟¶
　　　　縱是宅多居好處　亦於妻妾寄門閭¶
　　官禄宫¶
<pb:KR3g0041_WYG_016-27b>¶
　事多啾唧然此乃權柄之星若獨行此宫亦主兩全¶
　富貴○土照必招官中有不測懐憂因文書相連之¶
　厄¶
　　詩斷土星官祿占髙强　凶惡威嚴不可當¶
　　　　若在廟方為祿主　植圭端冕侍君王¶
　　　　土木同官福禄星　兩星髙位最為榮¶
　　　　若逢日裏全為福　夜半生人福又輕¶
　　福徳宫¶
<pb:KR3g0041_WYG_016-28a>¶
　一生快活衣食不缺○土照或忌星或刑星年不過¶
　四十須招富人有虧尅陷身之事¶
　　詩斷土星福徳照臨時　若處生方始為奇¶
　　　　沙漠揚威名國輔　英聲傳播鎮華夷¶
　　　　土星夜逢多損壽　與木同行有疾牽¶
　　　　更若火金星到福　不愁福壽不延綿¶
　　　　福德宫中土宿臨　利宜商賈又宜僧¶
　　　　吉星對叠家豐足　凶宿逢之活未能¶
<pb:KR3g0041_WYG_016-28b>¶
　　相貌宫¶
　主人醜厚天庭髙濶性重眼小則無害眼大則有傷¶
　更若有孛星照臨老定有眼疾不然須有破相終得¶
　壽長所作奸詐多好積蓄喜髙堂大厦好山林遊逸¶
　○土照主狀貌方滿禀性重厚¶
　　詩斷土星凶熾不堪聞　限弱之宫主禍迍¶
　　　　不是年來羅網蓋　須愁狂疾不完身¶
　　土星變叚名¶
<pb:KR3g0041_WYG_016-29a>¶
　寳瓶宫天厨星○又名天貴星日生貴位興隆¶
　　詩斷土星子位是天厨　福徳妻宫慶有餘¶
　　　　子息命宫官禄位　逢之禄秩達天衢¶
　磨蝎宫禄厨星○又名天富星日生財物巨富¶
　　詩斷廟居南斗土為尊　四正宫中達聖君¶
　　　　縱此夜生為日忌　也須榮達感皇恩¶
　人馬宫貪癡星○又名天吝星慳吝不與人和睦¶
　　詩斷貪癡人馬不堪逢　耗散多財直至終¶
<pb:KR3g0041_WYG_016-29b>¶
　　　　更被四刑星照破　日生猶可夜生凶¶
　天蝎宫天梁星○又名天保星多藝能掌握位禄¶
　　詩斷夘宫鎮星號天梁　足有資財旺此方¶
　　　　旌表門閭官極品　兒孫代代出朝郎¶
　天秤宫禄庫星○又名禄權星文才厚重有財大貴¶
　　詩斷土臨夘元為禄庫　足禄多財又堅固¶
　　　　官崇位顯佐君王　若在財宫主巨富¶
　雙女宫無依星○又名天咎星小人讒佞欺罔¶
<pb:KR3g0041_WYG_016-30a>¶
　　詩斷土星巳上無依倚　縱使吉星多不利¶
　　　　日生人病沒資財　夜遇終歸須自縊¶
　獅子宫玉堂星○又名天鎮星主鎮守安静之福¶
　　詩斷玉堂吉星位南離　主性温柔喜禮儀¶
　　　　黄閣馳名金紫貴　光輝家族顯妻兒¶
　巨蟹宫天相星○又名天福星為事反覆無定¶
　　詩斷天相鎭星未中央　性好清閑本善良¶
　　　　若見孛星金助月　功名顯赫佐朝堂¶
<pb:KR3g0041_WYG_016-30b>¶
　隂陽宫太微星○又名天罡星主事快能有剛節¶
　　詩斷太微土宿在隂陽　信義為人百事强¶
　　　　只怕孛星同守尾　却將吉事反成殃¶
　金牛宫都堂星○又名天正星主事正直無私¶
　　詩斷酉上都堂土喜事　髙名科甲有詩書¶
　　　　只憂留逆并伏叚　帶酒貪花百事虚¶
　白羊宫天將星○又名天鰥星鰥寡孤獨¶
　　詩斷白羊宫分是天將　喜日相逢㑹太陽¶
<pb:KR3g0041_WYG_016-31a>¶
　　　　日土同宫身必貴　更加夭壽得延年¶
　雙魚宫黒符星○又名天嗇星儉嗇安静¶
　　詩斷亥上黒符不為榮　空有詞言立不成¶
　　　　火孛相親身獨立　妻兒雖有也伶仃¶
　太白金星¶
　總龜筭法置積日加三百七十六以五百八十三日¶
　九十分二十七秒為伏見留退一終之數除之不滿¶
　者為餘日下太陽中定星以餘日數去看在何叚積¶
<pb:KR3g0041_WYG_016-31b>¶
　計成度便知定度¶
　夕伏三十九日行四十九度五十分去日十度半而¶
　　　夕見於西方¶
　順行二百二十三日行二百五十一度十二分¶
　留五日不行退十日行四度十二分¶
　晨退十日留五日不行順行三百三十三日¶
　晨伏三十九日行四十九度五十分¶
　　金星論¶
<pb:KR3g0041_WYG_016-32a>¶
　金星太白之精一名那頡星建西方之氣其色白其¶
　性義將軍之象出依期民安國泰伏見不時兵將暴¶
　起將易政其行宫度有前後伏順遲逆叚輔從太陽¶
　不離前後二宫約法一月一宫一年一周天入留叚¶
　號天阜星主癆瘵疾入逆叚號天赤星為主兵戎入¶
　伏叚號天虞星主為性癡愚¶
　　　　丁生人以為禄主星甲生人以為耗星¶
　　　　乙生人以為福星　丙生人以為暗星¶
<pb:KR3g0041_WYG_016-32b>¶
　　　　戊生人以為(魁/權)星　巳生人以為囚星¶
　　　　庚生人以為印星　辛生人以為刑星¶
　　　　壬生人以為貴星　癸生人以為䕃星¶
　此星乃文華秀麗専主兵革文章聰明○廟辰旺亥¶
　樂酉好巳喜午¶
　琅玕經云金居財帛福偏饒倚靠他財勢必豪辰上¶
　角星兵任重酉宫躔位引旌旗三方順照多財禄若¶
　遇未申福壽髙逆伏囚留俱不遇超世榮貴福堅牢¶
<pb:KR3g0041_WYG_016-33a>¶
　○賦云西方太白向衛分而益壽延年又云要問榮¶
　華大扺金居亢宿○鑑心經云金木之星室宿逢定¶
　知名位至三公金星在酉火居婁夜生必定佐王侯¶
　○惟金最喜與日月水同宫○賦云生來少疾日月¶
　與金水相當○都例經云金水相逢最為羙智慧聰¶
　明須見水此為有福無難人一生營求皆稱遂此星¶
　名為妻妾星若臨得地必為榮只嫌月孛同宫分中¶
　年不免被災侵○夫人命居夘戌位者以此為科甲¶
<pb:KR3g0041_WYG_016-33b>¶
　若髙强入廟則主名掛金榜○經云科甲文星對命¶
　宫陷時及第必難逢災遭惡曜相刑尅假使為官是¶
　䕃封廟旺更居在四强驚天動地振文章如有吉星¶
　同分度科名登第好稱揚○更有安身在酉辰位以¶
　此為學堂若居髙强廟旺則學問必出羣聰明冠世¶
　○經云身宫宫主名學堂相貌奴僕不可當更有疾¶
　囚皆是陷文華縦有命難長○坐命馬牛宫者以此¶
　為官星如臨人命更得吉曜相㑹無不言羙怒則反¶
<pb:KR3g0041_WYG_016-34a>¶
　是寅上躔度則為愠怒星○經云金來人馬受恓惶¶
　若在相貌宫全減力也¶
　　金星歌¶
　金星潔淨好顔容秀目踈眉白又紅身短不長聲響¶
　喨好躭音律習商宫(金星在人命主形相潔浄顔色/紅白身短不長聲響喨好音律)¶
　多淫慾美情悰結交朋友久而恭不奈是非長憫念¶
　更於金鐵巧施工臨身自有將軍勢照命兵權越是¶
　雄妻財有勢才同因妻榮達不曾空(金者兵星也照/人身主有將軍)¶
<pb:KR3g0041_WYG_016-34b>¶
　(之位在命主有兵金/為妻主有妻財而達)太陽遇貴人提挈女主如逢母¶
　外通水㑹之星淫更佚火逢因色起災凶日生主宿¶
　為豪貴夜鎮令妻貌不中天乙貴好相逢好逰商賈¶
　走西東妻妾愛陪僧與道孛來同枕患殘癃天首若¶
　來居武位尾同至老是田翁居財帛財帛豐三宫姊¶
　妹是同宗(金在三宫/只主姊妹)田宅隂人成卓立五宫見女定¶
　重重(金在四宫女人卓立/在五宫只招女子也)第六主妻多下賤七宫妻¶
　不送臨終第八病時休針灸遷移客女作家風(金在/八宫)¶
<pb:KR3g0041_WYG_016-35a>¶
　(有病不可針灸/九宫客女為事)官禄妻家有官䕃福宫白髮福無窮¶
　第十二宫逢吉曜其人定主美貌容此是前賢微妙¶
　訣學人子細去研窮¶
　金星入廟來天命初主封侯仍佩印若還主將不同¶
　行只資田地樂平生○金星聮水清無比洶湧墨池¶
　才調美如何天下有才名甲子金星兼水智○金星¶
　與水居辰位金木逢龍須入相不居主將不同行亦¶
　主標名金榜上○金星位處利天秤若到金牛分外¶
<pb:KR3g0041_WYG_016-35b>¶
　明如或更居髙强位黑頭定是見功名○金星元來¶
　名六害六親縦有不相愛日生若被火來侵定是少¶
　年須死快○金星最怕太乙星若在髙强禍必侵或¶
　在閑極惡星見男須浮浪女須淫○金水二星同入¶
　未婦人凶事成吉利更逢日月近宫行夫不為官須¶
　子貴○莫以金星専福星亦能為福亦為名併得水¶
　星居巨蟹子孫榮曜達天庭○聾盲喑啞全無氣寅¶
　上尤嫌不得地若還木位植其星専主斯人失厥内¶
<pb:KR3g0041_WYG_016-36a>¶
　○祖財多破隂財獲初歳迍邅晚嵗成晝喜日同夜¶
　逢土最嫌火孛計來迎○金居婦室主妻多亥午宫¶
　中陷子何若與太陰同照已雙生貴息顯家和○寅¶
　與申宫莫見金有星若更是刑侵此生定作孤貧客¶
　口舌無憑禍復深○常招賢貴為妻室職重權髙有¶
　令名廟旺宫中多福力人形方面更端平○忽然紫¶
　炁來相並須知妻有不良聲夜生福𦂳晝生慢金木¶
　相逢財自成○金木二星為善星所臨非主亦非榮¶
<pb:KR3g0041_WYG_016-36b>¶
　本位金臨皆有喜即為豪貴顯王庭○在官遷轉加¶
　重禄白衣之士選門開若為商旅多財帛士庶人家¶
　喜慶來○金入辰宫氣已豪更逢亢宿勢尤髙三方¶
　不䧟行仍順定掌兵權建節旄○入局天權號貴星¶
　此星何慮欠科名玉堂深處還他到先着青春折桂¶
　榮○金名吉宿處何如禄馬人元要共居主着官鄉¶
　如遇此魁名終是唱鴻臚¶
　　金星殿局朝元¶
<pb:KR3g0041_WYG_016-37a>¶
　金星附太陽曰白虎從駕在金牛(酉/)天秤(辰/)雙魚(亥/)¶
　為本殿居巳酉丑為本局愛亢牛婁鬼謂之朝元若¶
　身命値之定為將帥惟六丁生人最佳¶
　　金星廟旺樂順伏留逆¶
　廟旺宫(淮/南)金入天秤辰上名為天角天曙星若人身¶
　命見之更在八煞官禄宫有星皆主極貴不在本格¶
　亦應三台兩府命不然只作平常命斷之樂宫(梓州/台州)¶
　(四/川)金入金牛酉上名為天旭華盖星若人身命遇之¶
<pb:KR3g0041_WYG_016-37b>¶
　更若吉星相應又有禄馬更廟樂者主為左右金吾¶
　將軍若不帶煞只作文官三品斷之如在别宫伏留¶
　逆叚則減力¶
　順叚○金入順叚名為天雄榮達星若人身命遇之¶
　皆為福徳如身宫不在却斷為淫慾平常之格雖有¶
　救星亦平¶
　入後順叚○入宫又遇禄馬主京朝之職禄馬不背¶
　更廟樂為大官并作宗親之命斷之¶
<pb:KR3g0041_WYG_016-38a>¶
　留叚○金入留叚名為天異天阜星若人身命遇之¶
　則癆瘦之病多帶氣痰有救却主多藝音樂之人為¶
　性嬌閑喜華飾多為僧道若有忌星同更在水宫土¶
　宫主為上等官貟更帶禄馬須是六品武職○入後¶
　留叚為性如初若遇煞者須是屠宰水土木匠之人¶
　命强有禄馬只是五百料錢之人若陰人尅夫多淫¶
　　詩斷金入留叚號天區　運用遲疑必致虞¶
　　　　凡所圖謀皆不契　晚年禍患必嗟吁¶
<pb:KR3g0041_WYG_016-38b>¶
　伏叚○金入伏叚名為天虞天賴星若人身命見之¶
　主為性癡愚多為火刃之藝泥水軍人輩若遇木火¶
　二宿些少刀斧之藝若有禄馬便斷為小小軍員頭¶
　角之人女人主殺夫有救星平善大率女人命須是¶
　夫宫無惡星便清潔若有忌星混雜則是淫濫之人¶
　　詩斷金入伏叚名為弱　為人如繩自遶縛¶
　　　　究竟不能解其身　致使後思前事錯¶
　逆叚○金入逆叚名為天赤救盜星凡人身命見之¶
<pb:KR3g0041_WYG_016-39a>¶
　無救星皆主兵戎之兆多淫慾無慈惠之人隂人遇¶
　者風塵無疑身宫在閑主為刀斧之藝若禄馬行於¶
　木運為九品佐職之人無禄馬主小小刀斧之藝或¶
　為屠宰之人陰命多妨夫¶
　入後逆叚○遇火土二星交身宫俱閑兼犯煞并遇¶
　忌宿其人必總兵戎若坐禄却為中福轉達之人¶
　　詩斷金行前逆名辰隊　平生多入囹圄内¶
　　　　所為多是不遜心　橫惡暗躔不能退¶
<pb:KR3g0041_WYG_016-39b>¶
　　　　金行後逆名位傷　此星降福甚不祥¶
　　　　父母兄弟皆見惡　婚姻之中更有妨¶
　　金星躔宿俱出玉闗經玉闗歌¶
　　　　金星躔角號天清　少年登第必髙名¶
　　　　衣禄生平豐且旺　為官穩穩佐朝廷¶
　　　　金星躔木西方宿　東見西行躔到角¶
　　　　順逆生旺不伏留　權位貴榮能掌握¶
　　　　金躔亢宿號天昌　挺生大節負忠良¶
<pb:KR3g0041_WYG_016-40a>¶
　　　　文武兼全為宰輔　定應禄位主榮昌¶
　　　　亢宿五度至八度　不為廟旺亦亨榮¶
　　　　金入太常同度分　官居才藝見聲名¶
　貴格云金星躔亢産忠良　佐助中興國祚昌¶
　　　　金躔氐宿號天將　少失尊親性自剛¶
　　　　平生衣禄能文學　貪欲之人損父娘¶
　　　　金躔氐宿事平平　莫與同居月曜并¶
　　　　男子見之多色慾　女若逢之暗室人¶
<pb:KR3g0041_WYG_016-40b>¶
　　　　金躔房宿名天角　衣食生來殊不薄¶
　　　　為人多義更方圓　形貌端嚴性多學¶
　　　　金來房日兎中居　才冠羣英自有餘¶
　　　　忽逢首尾日月命　女作為尼男作巫¶
　　　　金躔心宿號天孚　未離强褓値身孤¶
　　　　温良處巳心多慾　若是文章一字無¶
　　　　金星喜夘躔心五　喜曜合照有財賦¶
　　　　文人五馬作髙官　武則建節當守土¶
<pb:KR3g0041_WYG_016-41a>¶
　　　　金躔尾宿號天殃　骨肉資財定見傷¶
　　　　若不修仙并積徳　定須夭壽見悽惶¶
　　　　尾火虎星半寅卯　若是金臨人至狡¶
　　　　直須水曜解其災　一切所為皆稍稍¶
　　　　金躔箕宿號天彤　妻子乖離吉見凶¶
　　　　總饒家活能豐足　老年不免又貧窮¶
　　　　箕宿更忌太白遊　太白箕躔甚可悲¶
　　　　人馬有金凶且忌　金居人馬奈難修¶
<pb:KR3g0041_WYG_016-41b>¶
　　　　金躔斗宿號天銓　貪財貪色行非賢¶
　　　　男女雖多身是客　更無衣食少安全¶
　　　　金星入貯斗中安　為主凶星墓絶間¶
　　　　作事總乖家業破　縱登科甲位難攀¶
　　　　金躔牛宿號天繩　色慾多貪命裏淫¶
　　　　衣食生來自豐足　晚年優裕享安寧¶
　貴格云金星度次到牽牛　書史功名應不朽¶
　　　　牛宿正屬土躔宫　太乙躔之作貴蹤¶
<pb:KR3g0041_WYG_016-42a>¶
　　　　金牛莫待逢夜裏　妻兒孤立一塲空¶
　貴格云金星若臨牛宿上　被承睿旨古今稀¶
　　　　金躔女宿名天奸　多男足女少安閒¶
　　　　若是十宫星得力　何愁此地不為官¶
　　　　女宿躔處要金厨　金居女曜掌中珠¶
　　　　金女號為珠貴曜　武人名鎮外藩隅¶
　　　　金躔虚宿名天編　美貌豐容性自安¶
　　　　平生有壽無災害　衣禄隨時性自寛¶
<pb:KR3g0041_WYG_016-42b>¶
　　　　金性堅剛切忌虚　六親恩愛自情踈¶
　　　　凶殃蹇剥加淫濫　自立生涯出祖居¶
　　　　金躔危宿號天競　温著忠良性自清¶
　　　　文學定須因女富　文星入命出官榮¶
　　　　金雖死子喜居危　棄祖成家物自歸¶
　　　　琴瑟調和朱紫貴　方知妻子有恩隨¶
　　　　金躔室宿號天勲　必定遷官足貴名¶
　　　　聲振四方持節鉞　任登機宻位尊榮¶
<pb:KR3g0041_WYG_016-43a>¶
　　　　室宿衛分屬雙魚　金星到室貴安居¶
　　　　室宿有金來潤澤　金居室位福應殊¶
　　　　金躔璧宿號天光　彭祖年時壽命長¶
　　　　女人見喜資財旺　美貌豐容性自剛¶
　　　　璧玉從來要金厨　金星玉曜内連珠¶
　　　　金樂此宫偏作貴　金門待詔仰天居¶
　　　　金躔奎宿名天厭　未遂功名心更逸¶
　　　　為人温厚更寛容　性識孤髙應不淺¶
<pb:KR3g0041_WYG_016-43b>¶
　　　　奎宿真箇好文章　金躔此位實非常¶
　　　　一二度中方作福　金星入火有相傷¶
　　　　金躔婁宿號天薨　必定為人少失親¶
　　　　酒色是非應不免　晚年富貴樂平生¶
　　　　婁金之宿喜逢金　只恐刑囚火土侵¶
　　　　少失尊親身獨立　夜生猶可晝難禁¶
　貴格云金星為福廟星婁　塞外英雄孰與儔¶
　　　　金躔胃宿號天端　命若逢之五品官¶
<pb:KR3g0041_WYG_016-44a>¶
　　　　任是兵刑兼法令　定須出入是金鸞¶
　　　　胃宿度中十五半　八度金星偏喜玩¶
　　　　此位樂地命逢着　才藝聰俊人有斷¶
　　　　那頡廟堂星度胃　佩玉鳴金朝紫陛¶
　　　　金躔昴宿號天璋　為官進速任闗梁¶
　　　　卿監位中名早得　也須腰紫佩金章¶
　　　　趙分金星助月華　未臨六度昴星加¶
　　　　英才冠世誰能比　進獲隂財長福芽¶
<pb:KR3g0041_WYG_016-44b>¶
　　　　金躔畢宿號天聨　赫奕功名秉重權¶
　　　　不作外臺觀察使　須登廊廟職陞遷¶
　　　　金畢之功至十一　此度之中主大權¶
　　　　如居下位郎官吏　火若同宫妻獨眠¶
　　　　金躔觜宿號天營　冠世文章顯貴聲¶
　　　　翰院詞章身獨貴　也應金紫列朝纓¶
　　　　觜宿從來號火猴　火猴得勢若金鈎¶
　　　　雖是水星無慮火　金居觜宿福難謀¶
<pb:KR3g0041_WYG_016-45a>¶
　　　　金躔參宿號天晶　學問詞鋒冠世英¶
　　　　若是官宫星得力　定須桂籍早標名¶
　　　　東南有宿號為參　上下相生特夢金¶
　　　　若是遷移宫分土　榮妻貴子惠慈心¶
　　　　金躔井宿是吉宫　髙才愽學福豐隆¶
　　　　為官定是居廊廟　福及蒼生禄萬鍾¶
　　　　金德循行陷井旁　奸淫妖濫事難當¶
　　　　大隂并遇人貪色　文武兼資順度良¶
<pb:KR3g0041_WYG_016-45b>¶
　　　　金躔鬼宿號天淫　婦人遇着惡聲名¶
　　　　戒行不循迷酒色　平生衣食却豐盈¶
　　　　鬼星元屬鬼金羊　金來此位福深長¶
　　　　長庚到鬼應加福　金宜此宿大為祥¶
　貴格云金星偏喜躔鬼度　榮顯富貴福無窮¶
　　　　金躔栁宿號天闗　快樂平生衣食閑¶
　　　　貴人知重多男女　錢物豐盈性自寛¶
　　　　桞曜經躔午未邊　金來栁位福難堅¶
<pb:KR3g0041_WYG_016-46a>¶
　　　　命曜若躔十度上　穿窬奸宄計争先¶
　　　　金躔星宿號天熒　理義精通學業深¶
　　　　更若火星來會此　是非酒色定奸淫¶
　　　　金居星位有何竒　金火相逢去路迷¶
　　　　須要水清金始白　火炎金白福攸基¶
　　　　金躔張宿號天𤾉　財物多貪行不良¶
　　　　若是妻遲難得子　衣食平平壽命長¶
　　　　金星張宿號金堂　身若逢之最喜强¶
<pb:KR3g0041_WYG_016-46b>¶
　　　　禄貴更加人有職　三方雖背貴人昌¶
　　　　金躔翼宿號天英　學問文章顯大名¶
　　　　經術更能修顯著　此身榮貴樂平生¶
　　　　金係武星恢武業　只為金宿走翼蛇¶
　　　　財庫禄行如遇着　更同水徳甚堪嘉¶
　　　　金躔軫宿號天程　口舌輕狂凶害生¶
　　　　言語不眞心泛濫　多汙非禮事奸淫¶
　　　　軫星最喜金來到　際㑹遭逢命中坐¶
<pb:KR3g0041_WYG_016-47a>¶
　　　　女兒雅麗男英才　此身永保無災禍¶
　　金星行度¶
　金在天秤是本宫角九度三十分以上為向廟亢二¶
　度八十一分以上為正廟過此為次廟在室七度十¶
　三分為正旺牛名為樂居此廟旺樂生人必主權國¶
　柄太白亢為精粹金之廟也在五度外八度内為正¶
　廟二十年為將相之位有文武全才負忠良大節若¶
　在魚宫臨室五度及十三度處機宻之務居節鉞之¶
<pb:KR3g0041_WYG_016-47b>¶
　榮旺十八年若十三度雖居貴位心常不快為節度¶
　使若在牛宫胃八度至十一度官至五品十二度至終¶
　度主兵刑之任法度之官自昴初度至九度為卿大¶
　夫闗梁之任三十年¶
　尾女有厄自七度至十一度必為司馬畢初度至十¶
　一度並主大權若在下位郎吏之官若見火不宜妻¶
　火同宫妻不良與蝕神居位男為覡女為巫與木相¶
　宜與水相妬見火為淫晝為女人好色夜為狡猾男¶
<pb:KR3g0041_WYG_016-48a>¶
　子¶
　日度難婚性凶猛好争戰有出長之計因戰伐而立¶
　功名若聲語細前後必有七星是使相之財也月度¶
　主多淫因婦人財物上立身或娶下人為妻行非禮¶
　之事男主貴女人遇之主淫¶
　木度主武勇超羣常歡樂快心性足財物貴人見重¶
　○火度因女人有喜平生難婚偶亦被婦人損陷○¶
　土度主晚婚娶妻老㓜不等相去十載以上者少年¶
<pb:KR3g0041_WYG_016-48b>¶
　離鄉井因妻妾有憂好色欲財帛聚散不定是主星¶
　主有位¶
　金星主有兵權之貴好色慾有好男女¶
　水度得人敬愛有好妻一生貴達合娶親戚女為妻¶
　不然先姦後娶¶
　　金星入宫¶
　日宫主為人性剛作事無定多得貴人見重難婚偶¶
　是主星有位非主星長壽若行留逆叚行不良多被¶
<pb:KR3g0041_WYG_016-49a>¶
　婦人相撓¶
　月宫主為人性和作事明白有宻謀善貯積因女人¶
　財物日生好女人之事是主星夜大貴晝微貴不是¶
　主星夜生大富貴晝生有禍¶
　木宫主聰明有智性格過人作事敏疾得女人之財¶
　有聲名因貴人有喜是主星晝生有財夜生有位非¶
　主星晝生微富夜生大富如對望合照性格並同亦¶
　主有福¶
<pb:KR3g0041_WYG_016-49b>¶
　火宫主為人性急燥作事無定因女人有厄及口舌¶
　狂亂是主星有福夜生有位非主星有道藝逆行諸¶
　事減半¶
　土宫主為人好歡多色欲少男女毎得貴人見愛土¶
　同則為事不正下賤之人是主星夜生有位晝生有¶
　財有福能掌財貴人見重非主星微有福矣金宫主¶
　為人聰明作事和緩日生好女因女人有厄是主星¶
　有貴位非主星晝生有福夜生微有職位水宫為人¶
<pb:KR3g0041_WYG_016-50a>¶
　聰明智性超羣見事敏疾有節操是主星轉加富貴¶
　晝生微有職位不是主星多因婦人引惹因而獲福¶
　　金星同宫¶
　金水同居文武雙全平生有極貴人舉薦若水是主¶
　星日生主文中成事有貴權不是主星亦主文中立¶
　身微有職位金是主星日生主武中成事夜生大貴¶
　留逆者雖有文武之藝主平生多難淹滯不可作貴¶
　人¶
<pb:KR3g0041_WYG_016-50b>¶
　　詩斷金水三星若相㑹　俯取官榮如拾芥¶
　　　　大凡遇此喜非常　百六逢之多吉泰¶
　金木同宫主大富貴人又多子孫女即殺夫¶
　　詩斷木星最喜㑹金星　吉曜相同百福興¶
　　　　百六㑹時多吉泰　人生指日到公卿¶
　金土同宫主難為妻亦忌門户不正濫有財物少男¶
　難婚偶¶
　　詩斷土星若曰㑹金星　畢世榮華福禄興¶
<pb:KR3g0041_WYG_016-51a>¶
　　　　一躍禹門三汲浪　九州之衆悉魂驚¶
　金火同宫主妨妻妻不良多淫慾¶
　　詩斷火星慶㑹喜逢金　百六當之慶瑞生¶
　　　　人生逢之登上第　佳名烜衍保千尋¶
　金炁同宫主性温艮難觸犯有志節心多慈愛敬信¶
　佛道有事業壽長有禄¶
　　詩斷金宿相逢紫炁星　禹門先躍化凡鱗¶
　　　　威權重大為將相　變理隂陽輔帝宸¶
<pb:KR3g0041_WYG_016-51b>¶
　金羅同宫主有兵權之貴¶
　　詩斷金星不喜逢天首　狼戾奸凶為契友¶
　　　　富豪苗裔也卑微　百六逢之殃不少¶
　金計同宫主墜馬死在中年¶
　　詩斷金馬設若逢天尾　人生奸邪愚且詭¶
　　　　百六當之大不祥　財散人離災病起¶
　金孛同宫主少年多尅晚年有禄¶
　　詩斷金星與孛若縱横　百六逢之大吉亨¶
<pb:KR3g0041_WYG_016-52a>¶
　　　　人産遇時須發福　家居全不保康寧¶
　　琅玕經節要¶
　金乃右弼與日晝同益於權勢廟旺推之致身豪貴¶
　　水木同宫文華巧妙處性清髙子孫續紹¶
　羅㬋同宫兵權之重天乙對同貴而富厚　金土晝¶
　同福壽堅牢更加廟旺自致貴豪　金與火宫若同¶
　在晝刑妻破財尚招災咎更在留逆傷殘損壽若遇¶
　順行文武重權夜合火照各臨旺喜壯歳成名位居¶
<pb:KR3g0041_WYG_016-52b>¶
　主將　夜同計孛亦凶亦貴主臨旺地掌握權治凶¶
　險之多財禄俱備晝若逢之還破福纒福星不救夭¶
　促天年不逆不囚入逢喜樂財禄豐盈福終到老¶
　　金星照臨十二宫　　命宫¶
　守照命宫主面滿骨堅神色明潤語聲響喨才性快¶
　利武勇超羣好習兵法為人慈和方正曉事通達為¶
　事善方圓有文學多情慾好盃飲性剛人形方短不¶
　招凶厄得隂人財亦主損妻心明性巧快利易曉懶¶
<pb:KR3g0041_WYG_016-53a>¶
　文輕學好事華飾心不伏人不喜静宻少不成財心¶
　無慳鄙所為多義更宜祖業能獲隂財外禄陽金好¶
　色隂金好聲在申多武在辰曰入地之前在酉曰總¶
　管之前在辰酉二宫主官禄在夘戌二宫少失尊親¶
　亢室榮華室宿長年與火同宫在午主失財與土相¶
　逢長命修合與日同行主欲與太隂同行主夫美貌¶
　金木同行及第髙名紫炁㑹星是謂孤星主有名僧¶
　道又須限星得地方可斷與首尾同宫男巫女尼忌¶
<pb:KR3g0041_WYG_016-53b>¶
　日火同在諸宫為害與水同在六宫主夭壽忌火孛¶
　紫炁¶
　　詩斷金星照命氣雄豪　妻美兒遲晚嵗牢¶
　　　　莫使當年凶忌犯　文章妙麗入詞曹¶
　　　　金星臨命性難慈　將相多淫美貌姿¶
　　　　若被火星相照視　却於官位反成虧¶
　　財帛宫¶
　主晚年妻財○金照一生有隂人財帛其人吝嗇¶
<pb:KR3g0041_WYG_016-54a>¶
　　詩斷財帛宫中喜金碧　角亢之宿并昴畢¶
　　　　堆金只為辰從龍　遇火鑠金渾無迹¶
　　　　金居財上喜為深　多招女禄衆人欽¶
　　　　只憂火孛來相尅　惟恐中年早退心¶
　　兄弟宫¶
　主三人皆得力○金照主有義姪可保四人見二人¶
　力¶
　　詩斷第三宫中見金星　義斷分金弟别兄¶
<pb:KR3g0041_WYG_016-54b>¶
　　　　雖是雁行親手足　反成背面少恩人¶
　　　　木星兄弟忌金星　金絶於寅合主刑¶
　　　　人馬金居忌星尅　同胞兄弟異途行¶
　　田宅宫¶
　主得祖業父母俱慶衣禄自然○金照主有絶户隂¶
　人田業成活之象¶
　　詩斷金星吉曜成奇福　田宅逢之主厚禄¶
　　　　上下加臨不可刑　畢世安榮自豐足¶
<pb:KR3g0041_WYG_016-55a>¶
　　男女宫¶
　長宜女次則男夜生人三男二女或書生人更在寅¶
　上兼六乙生人見之只宜桃花夾竹異姓偏房之子¶
　○金照先見三四女後見一二男¶
　　詩斷金星第五便為竒　子息當推有四兒¶
　　　　莫使同宫因火尅　榮宗榮祖福無涯¶
　　奴僕宫¶
　奴僕亦得力○金照有女使進六畜¶
<pb:KR3g0041_WYG_016-55b>¶
　　詩斷金居奴僕尅少妻　水金輔陽男女貴¶
　　　　只因五六正相隣　名達天庭振經藝¶
　　　　妻暗私期奴僕宫　星逢太白主難容¶
　　　　因之逃走家財物　難保驅馳去險中¶
　　妻妾宫¶
　妻主聰明温良直雅若有太乙月孛羅㬋計都凶忌¶
　星曜則主尅妻賦云尅妻害子太乙與首尾同宫無¶
　此星則有偕老之期○金照妻不良¶
<pb:KR3g0041_WYG_016-56a>¶
　　詩斷金星本是號妻星　要在髙强廟旺宫¶
　　　　夫婦共榮多福兆　蠲消災患更無凶¶
　　　　娶婦生離仍帶子　只為妻星犯金土¶
　　　　未亥辰方三位强　又須娶婦置田庄¶
　　疾厄宫¶
　主有小疾若六丙六戊六丁六庚六辛六乙生人見¶
　之不妨○金照小患不可針灸¶
　　詩斷疾厄金照本為良　氣概英雄少咎殃¶
<pb:KR3g0041_WYG_016-56b>¶
　　　　火孛相將皆此會　直須骨折與根傷¶
　　遷移宫¶
　出入吉利道路平寧營運稱心末主大旺○金照宜¶
　出入招損僧道隂人喜重衣食之分¶
　　詩斷金星得地照遷移　調任榮遷福自宜¶
　　　　若更命無凶曜照　仰觀平地上雲梯¶
　　官禄宫¶
　生來少官事防有女人仇賴君子得之早年食禄無¶
<pb:KR3g0041_WYG_016-57a>¶
　有淹滯○金照得金玉於隂人兼得隂人舉薦立身¶
　宜求公無刑禁¶
　　詩斷官禄宫中太白星　照臨方地産豪英¶
　　　　若為禄主居强位　文在廟廊武帥兵¶
　　　　禄星守此立科名　切忌三方惡曜侵¶
　　　　縱有文昌相助限　為儒不第一生貧¶
　　福徳宫¶
　衣食榮旺受用不少若在燕分與凶星惡曜同宫則¶
<pb:KR3g0041_WYG_016-57b>¶
　先凶後吉又忌照破男女須用子細推詳禍福○金¶
　照主有福禄稱意財食大來立身髙上常有貴人喜¶
　重¶
　　詩斷金星福徳最稱竒　徳照髙門長貴兒¶
　　　　冠世雄才攄錦繡　禹門一躍過天池¶
　　相貌宫¶
　為人端正性格聰明身材却好衣食榮旺凡在相貌¶
　宫者無星更好○金照主形相分明作事有權十相¶
<pb:KR3g0041_WYG_016-58a>¶
　無破¶
　　詩斷金星相貌並西隣　一部髭鬚胡口人¶
　　　　若遇貴人相接引　定為曹吏處公庭¶
　　　　惡弱為臨天秤宫　凶星成吉吉成凶¶
　　　　惟逢金木乗龍路　父母妻兒亦䕃封¶
　　金星變叚名¶
　寳瓶宫白獸星○又名天色星主色事為美人敬¶
　　詩斷坎宫白獸怕逢金　火孛加臨禍最深¶
<pb:KR3g0041_WYG_016-58b>¶
　　　　若見水星怕月助　一生方得免呻吟¶
　磨蝎宫天廩星○又名天妖星主妖怪好師巫¶
　　詩斷天廪之星到斗牛　資財足禄廣田疇¶
　　　　兒孫貴顯家門盛　自有聲名播九州¶
　人馬宫絶體星○又名四刃星因色傷身婦人犯惡¶
　死¶
　　詩斷岱岳峯前金絶體　縱逢吉曜也頑愚¶
　　　　慳貪鄙吝無髙下　女作娼兮男匹夫¶
<pb:KR3g0041_WYG_016-59a>¶
　天蝎宫地刼星○又名夭媚星主媚惑淫欲也¶
　　詩斷地刼宫中怕太衝　其星失位禄難逢¶
　　　　無名無利刑妻子　祖業田園沒始終¶
　天秤宫金鸞星○又名天貴星因隂貴人成禄¶
　　詩斷金鸞之宿最髙强　財福加臨見寵光¶
　　　　金木逢龍為福徳　定知名譽四方揚¶
　雙女宫太白星○又名天軍星主兵軍武貴也¶
　　詩斷太白金星主大權　喜臨楚分息塵煙¶
<pb:KR3g0041_WYG_016-59b>¶
　　　　出則將兮入則相　三分足用喜駢駢¶
　獅子宫天陽星○又名天淫星主好色¶
　　詩斷天陽喜遇太陽宫　西地朝南臣盡忠¶
　　　　人子孝廉存禮節　更加爵禄自重重¶
　巨蟹宫右弼星○又名天欲星主隂人多淫欲¶
　　詩斷金星右弼最為良　四正宫中及學堂¶
　　　　只忌六宫并十二　文章縱有也荒唐¶
　隂陽宫天辰星○又名多情星主到處情色有也¶
<pb:KR3g0041_WYG_016-60a>¶
　　詩斷金臨申上號天辰　順則官超逆則貧¶
　　　　若在十宫為福利　如臨五弱反為迍¶
　金牛宫白虎星○又名那頡星主兵權領將軍勢位¶
　　詩斷金精白虎到金牛　文武朝班位列侯¶
　　　　若是垣宫行順廟　子孫代代福優游¶
　白羊宫天哭星○又名破禄星因隂人惑成親後失¶
　　詩斷白羊金曜為天哭　怕行星火絶天禄¶
　　　　若遇髙强得自然　五弱相逢壽難續¶
<pb:KR3g0041_WYG_016-60b>¶
　雙魚宫天景星○又名天隂星得隂人為貴福¶
　　詩斷景星到亥四方明　室璧加臨禄有情¶
　　　　君寵臣兮臣盡職　莫愁官禄不昇騰¶
　¶
　¶
　¶
　¶
　星學大成卷十六¶
