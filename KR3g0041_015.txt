# -*- mode: mandoku-view; -*-
#+TITLE: 星學大成
#+DATE: 2015-08-24 23:13:01.488218
#+PROPERTY: ID KR3g0041
#+PROPERTY: BASEEDITION WYG    
#+PROPERTY: JUAN 卷十五
<pb:KR3g0041_WYG_015-1a>¶
欽定四庫全書¶
　星學大成卷十五¶
　　　　　　　　　　　　明　萬民英　撰¶
　　三辰通載(五星/)¶
　熒惑火星¶
　總龜筭法置積日數加二百二十二日以七百六十¶
　九日九十二分九十六秒為伏見留退一終之數除¶
　之不滿者為餘日看有多少下太陽中定星加一周¶
<pb:KR3g0041_WYG_015-1b>¶
　天以餘日數去之看在何段便知定度所在¶
　晨伏七十一日行五十一度去日二十度晨見東方¶
　　　順行三百八十日行六百十四度九十分¶
　留八日不行晨逆三十日九十八分四十八秒行八¶
　　　度五十五分六十八秒夕逆三十日¶
　留八日不行順二百八十日夕伏七十一日行度並¶
　　　同前¶
　　火星論¶
<pb:KR3g0041_WYG_015-2a>¶
　火德南方熒惑星也一名虛漢星又名靈漢星其色¶
　赤其性禮執法之象履道而明民安國泰退逆失度¶
　或犯天闕或犯南斗或入紫㣲宫天下大亂死人無¶
　數行度無定故有前後順遲留逆段大抵約二年一¶
　周天順疾而行則為福入留段號天虹星招火災入¶
　逆段號天坎星主瘟疫入伏段號走曜主暴災厄¶
　　甲生人以為禄主星　　乙生人以為權星¶
　　丙生人以為囚星　　　丁生人以為印星¶
<pb:KR3g0041_WYG_015-2b>¶
　　戊生人以為正魁刑星　巳生人以為貴星¶
　　庚生人以為䕃星　　　辛生人以為耗星¶
　　壬生人以為福星　　　癸生人以為暗星¶
　此星廟在卯旺在丑好在戌樂未喜申好寅¶
　鑑心經云夜生火曜照蝎宫合主三台殺伐權若然¶
　居丑與奎婁夜生必定佐王侯○厯象賦云南方星¶
　官在蝎宫面貴饒衣食○詩云火躔心宿職彌强生¶
　殺權威鎮遠方斗宿度中兵任重婁奎星内禄非常¶
<pb:KR3g0041_WYG_015-3a>¶
　夜向申宫名喜位水金同照任朝堂星主夜逢宫度¶
　順定招財禄兩榮昌○書生人逢之為忌星最怕陽¶
　宫也又不可以日生火便言忌曜須明喜樂好旺或¶
　為禄主或為權星或是三方主或作科名星詳其所¶
　臨宫分三合照臨察其災福如晝生見火在隂宫不¶
　為大害臨危不危臨險不險總有災殃虎頭䑕尾都¶
　例經云夜生忌土晝忌火各自相逢必為禍土在陽¶
　害火在隂縱有災殃還較可○經云莫言忌火便為¶
<pb:KR3g0041_WYG_015-3b>¶
　災若為方主禍不來此星英雄武畧威勇猛烈大怕¶
　酉辰二位號為怒地主人尅害骨肉鑑心經云火星¶
　若在酉與辰其人少失二尊親又云火星行到參星¶
　腰駝眼瞎賦云中年運蹇見生時火在酉宫賦云金¶
　臨火位其人少失尊親火入金宫此命早抛兄弟葢¶
　辰酉乃金星好樂之宫火星到此相尅故為慍怒如¶
　火命不論此若君子之命已入貴格更得劒鋒星煞¶
　入命則為三司格局¶
<pb:KR3g0041_WYG_015-4a>¶
　劒鋒煞¶
　　甲戌生人劒寅鋒丑　甲申生人劒子鋒寅¶
　　甲午生人劒戌鋒辰　甲辰生人劒申鋒午未¶
　　甲寅生人劒午鋒申　甲子生人劒辰鋒戌¶
　小人在命主不善死在八宫十宫有權此劒鋒之煞¶
　利君子不利小人君子則貴小人則凶女人以火照¶
　命宫者口硬心軟處性不和生得端正多與夫不和¶
　如廟旺則貴兼以此為夫星若得地則䕃潤夫宫偕¶
<pb:KR3g0041_WYG_015-4b>¶
　老大抵火遇夜則光金遇夜則明坐命在亥卯未者¶
　以此為地元禄坐命在寅午戌者以此為天元印坐¶
　命在申子辰者以此為人元壽六甲生人以火為天¶
　官正禄與之同宫則吉¶
　　火星歌¶
　熒惑之星本日餘須分晝夜定賢愚夜生隂位更逢¶
　廟面色微紅眉又踈(火好夜生在隂宫主/面色㣲紅眉目踈秀)有武藝㑹¶
　兵書言詞猛快氣豪麄形神上小下須大只好安身¶
<pb:KR3g0041_WYG_015-5a>¶
　武位居(夜生在四强四正宫主有武藝/言詞猛快有膽氣只宜武位)權握重管兵¶
　機生來財物又居儲(夜火在命主有權/掌有財禄富貴)惟怕晝生陽¶
　宫度面生顴骨惡肌膚火性剛多燥暴常懷氣概立¶
　身軀不招祖業資財散博弄經求及宰屠(火星剛日/生為忌在)¶
　(陽宫生面骨腮火急不招上祖産業/多愛博弄乃屠宰伏仗氣既立身)逢日月事何如¶
　爺娘早逝早嗟吁(晝火逢日月/主尅父母)歲熒兩備兼文武遇¶
　土英雄亂世需若遇金星淫更佚妻招産厄至嗚呼¶
　(火木相合主文武俱備火土相㑹必為亂世/之英雄更招婁産難也火金相㑹主妻淫佚)水與孛¶
<pb:KR3g0041_WYG_015-5b>¶
　愛穿窬更逢計曜定遭誅(水火孛同主作/賊計都主惡死)天首武臣¶
　高貴位如臨紫炁號師巫(火羅相逢主武位有/權與紫炁㑹師巫)居財¶
　帛財帛虛三宫兄弟主流徒田宅祖居相破蕩六宫¶
　放火是家奴(晝火在財帛不招財帛在三宫兄弟遭/徒在六宫破祖業在九宫主奴僕放火)¶
　五位長男先惡死七宫妻妾亦先殂疾厄瘟㾮腰背¶
　曲遷移客死别人廬(晝火在五宫子息惡死七宫尅/妻八宫主瘟㾮及腰駝背曲九)¶
　(宫客/死)居官禄有憂虞血光刑獄事區區福徳宫中人¶
　促壽䧟害十相不全俱(晝火十宫主刑獄血光十一/宫促壽十二宫十相不全)¶
<pb:KR3g0041_WYG_015-6a>¶
　微妙仙經無價寶珍藏待價却沽諸¶
　火星為性要君知日裏生人切忌之四正宫中如遇¶
　着一生財物似灰微○白羊天蝎若相逢平生財禄¶
　自然豐齊衞分中有悲喜子孫年老有豐隆○火雖¶
　多禮亦為心既能為福亦為迍命與身宫重疊犯正¶
　是平生燥暴人○為人何故苦多言土孛之星與火¶
　兼當初只喜夸雄辨反被傍人苦惡嫌○玉體痕瑕¶
　多見傷皆因丙乙起為殃若同火土居亥位遺腹難¶
<pb:KR3g0041_WYG_015-6b>¶
　生亦尅娘○火星因是晝生凶旺在隂宫亦有功名¶
　據高强逢紫炁必然驟發至三公○火居天蝎旺心¶
　初夜裏逢之貴有餘若是科名并命主諫垣言路一時¶
　居¶
　　火星殿局朝元¶
　火星附太陽曰朱雀捧御附太隂曰&KR0742;赦居磨蝎(丑/)¶
　天蝎(卯/)為正殿居寅申巳亥為正廟愛尾室觜翼為¶
　朝元本命太歲值之建旺則秉將帥勇鋭猛烈之權¶
<pb:KR3g0041_WYG_015-7a>¶
　六甲生人最佳¶
　　火星廟旺樂順留伏逆¶
　廟宫(京東/路)火入天蝎卯上名為天成天角星若生本¶
　路身命遇之更八煞官祿宫有星學館星不閑便為¶
　貴命决之若只八煞官禄宫有星只陞朝格中富之¶
　人如見禄馬八煞官禄無星亦是四品之官兼主武¶
　職不在䧟宫兼有官資或遇留伏逆減半¶
　樂宫(京湖/重宫)火入白羊戌上為左契右契星如人身命¶
<pb:KR3g0041_WYG_015-7b>¶
　遇之加臨官禄更有吉星定應兩制之貴中犯煞者¶
　便為武職將軍之位星入八煞官禄宫皆為樞職只¶
　作從官須兼帥職女為命婦須㝷禄馬高低斷之¶
　旺宫(兩浙/路)火入磨蝎丑上名為天權天皇星若人遇¶
　之主一生作事亨通而大富如官宫有星只作官職¶
　斷之僧道見之有住持之望若遇兵戎必作上等郎¶
　員留伏逆減半¶
　順段　火入順段名為天偕天武星若人遇之有救¶
<pb:KR3g0041_WYG_015-8a>¶
　星更犯煞星必作武職六品之官兼為將軍女人為¶
　命婦更㝷禄馬斷之¶
　留段　火入留段名為天剉天哭星若人於身命見¶
　之皆主好殺其心不慈不仁若有救星却主平善若¶
　入䧟無救星皆坐遠配軍州不祥之禍斷之¶
　　詩斷火入留段名天厭　身命逢之名恥玷¶
　　　　平生雖善治家生　亦被妻兒多怪念¶
　伏段　火入伏段名為天婁天車星若人身命見之¶
<pb:KR3g0041_WYG_015-8b>¶
　皆犯囚刑重難而死若有救星却於分野上㝷斷其¶
　星最怕居忌䧟主有不祥之禍或有救助主於爐冶¶
　中求覔衣食亦主孤獨若婦人為風塵不善之家更¶
　隨忌䧟高低斷之¶
　逆段　火入逆段名為天患伏尸星若人身命見之¶
　無入格星辰皆主孤寒貧苦若䧟忌定主惡疾或犯¶
　煞無救星皆主非横死女人産厄見血而死¶
　　詩斷火星前逆名困厄　親上施恩反作讐¶
<pb:KR3g0041_WYG_015-9a>¶
　　　　在命輔身臨妻位　一生性蕩遠方遊¶
　　　　火星后逆名披首　心蕩花衢最躭酒¶
　　　　煩燥心神無三思　因兹暗裏成災咎¶
　　火星躔宿俱出玉關經玉關歌¶
　　　　火躔角宿號天娼　衣食隨時不善良¶
　　　　尅妻尅子婚難合　免教食禄見恓惶¶
　　　　火星偏好角星逢　角木相生勢位隆¶
　　　　得禄理財全在手　若逢水曜必須窮¶
<pb:KR3g0041_WYG_015-9b>¶
　　　　火躔亢宿號天戈　妻妾宫中有折磨¶
　　　　好色損妻心不定　此人衣食必奔波¶
　　　　火加亢宿主離財　夜裏生人亦有災¶
　　　　若是日生憂壽促　只逢孛計為同來¶
　　　　火躔氐宿號天輕　衣食生來不稱情¶
　　　　心性輕狂多膽智　晚來稍稍得安寧¶
　　　　卯宫見火為之主　未到氐宿度土度¶
　　　　晝生留逆遇皆凶　夜生順行多智慮¶
<pb:KR3g0041_WYG_015-10a>¶
　　　　火躔房宿號天梁　官職超遷輔弼良¶
　　　　將相公侯名極貴　此身佩紫與金章¶
　　　　熒惑房二并四度　超越之人誠好武¶
　　　　雄豪大畧主威權　富貴榮華官職固¶
　　　　火躔心宿號天相　統領兵機為上將¶
　　　　更兼樞府四十年　富貴功名徹天上¶
　　　　火從心宿號明堂　初度之三正相當¶
　　　　統壓萬兵權至重　文星魁發少年郎¶
<pb:KR3g0041_WYG_015-10b>¶
　貴格云熒惑正行心宿度　高牙大纛擁旌旗¶
　　　　火躔尾宿號天穆　此人必定榮衣禄¶
　　　　安然裏面不奔馳　超騰晚景最多福¶
　　　　尾宿之中當防火　姦險所為難保可¶
　　　　不然瘡㾿阻於人　亦主一生多横禍¶
　貴格云熒惑之星躔尾宿　禹門一躍過天池¶
　　　　火躔箕宿號天明　作事機權性最靈¶
　　　　為官須得君王用　大任終當領萬兵¶
<pb:KR3g0041_WYG_015-11a>¶
　　　　箕星不要火相逢　火躔箕宿益飄蓬¶
　　　　箕好火風終汨沒　水星同度火須凶¶
　　　　火躔斗宿號天征　生殺之權有大聲¶
　　　　禄旺中年主富貴　位至三公及九卿¶
　　　　斗十八至二十一　火曜夜臨主貴極¶
　　　　公卿帶印掌高權　尤忌伏行生在日¶
　　　　火躔牛宿號天朽　先代家資盡滅亡¶
　　　　形貎魁梧多智勇　此生終不少年郎¶
<pb:KR3g0041_WYG_015-11b>¶
　　　　牛星雖是屬丑宫　火臨此地晦朦朧¶
　　　　遇土不明多騫滯　縱教辰上亦生凶¶
　　　　火躔女宿號天暗　多成多敗心狂亂¶
　　　　若非木旺在宫扶　六親害盡資財散¶
　　　　女子如何被火煎　便教富貴壽難延¶
　　　　惟甲夜生行順疾　此身當在聖君前¶
　　　　火躔虛宿號天磨　貧困初年財不多¶
　　　　心愛是非躭女色　更添女子不相和¶
<pb:KR3g0041_WYG_015-12a>¶
　　　　虛星屬子一陽生　火逢坎地固難明¶
　　　　况是北凝兼水旺　火為離曜必傷身¶
　　　　火躔危宿號天淋　好色貪花智勇深¶
　　　　破家離祖自成立　施恩終是福重興¶
　　　　火星齊地過危橋　夜順光明事可饒¶
　　　　炁若同之為旺處　官位高遷職更超¶
　　　　火躔室宿號天强　勇智操持武職良¶
　　　　更得木星來救助　定須學館作文昌¶
<pb:KR3g0041_WYG_015-12b>¶
　　　　火宿從來室火猪　自知夭壽命難踰¶
　　　　炎炎不息終為禍　男敢妻家女敗夫¶
　貴格云熒惑徳星居廟室　勲臣永鎮千秋日¶
　　　　火躔壁宿號天滅　兄弟兒孫道路絶¶
　　　　伶仃孤苦萬千般　晚年稍稍身安悅¶
　　　　璧宿切莫火相侵　壁為水曜夜常明¶
　　　　火曜來躔終不利　熒躔璧曜正刑星¶
　　　　火躔奎宿號天厨　衣禄生來自有餘¶
<pb:KR3g0041_WYG_015-13a>¶
　　　　勇藝智高才學美　定是威名達帝都¶
　　　　奎木之中生火曜　文學聰明夜生照¶
　　　　若是逆留六八宫　不主令終亦主夭¶
　　　　火躔婁宿號天暘　命裡逢之出賛襄¶
　　　　恩徳又施家富貴　淵源學問翰林塲¶
　　　　火星雖為戌宫主　若是婁中亦可住¶
　　　　招刑招疾且生凶　夜則順行人喜遇¶
　貴格云熒惑當知廟樂婁　官崇威重位分茅¶
<pb:KR3g0041_WYG_015-13b>¶
　　　　火躔胃宿名天沒　定是終身無子息¶
　　　　中間困苦又艱辛　奔走東西漫勞役¶
　　　　熒惑膽氣更豪雄　胃度之中且莫過¶
　　　　那更土并羅計合　自知壽短禍消磨¶
　　　　火躔昴宿號天鏤　身蹇身孤性自愚¶
　　　　貪酒多滛心不足　到頭衣食亦無餘¶
　　　　昴宿正屬酉命中　火燒牛角正添愁¶
　　　　若是木星同度立　火無西旺水終揫¶
<pb:KR3g0041_WYG_015-14a>¶
　　　　火躔畢宿號天危　身見災迍必損妻¶
　　　　破家蕩業須遊冶　資財耗盡走東西¶
　　　　畢宿雖樂月中烏　火行此地自難居¶
　　　　火燥不堪行沒曜　便有熒光禍自如¶
　　　　火躔觜宿號天滛　風花雪月四時并¶
　　　　浮泛自然家業破　奔馳晚歲始身榮¶
　　　　古法常言火轉申　誰知觜宿好相親¶
　　　　日月同之多眼疾　夜生順度始光明¶
<pb:KR3g0041_WYG_015-14b>¶
　貴格云火躔觜宿福偏洪　龍躍天池氣概雄¶
　　　　火躔參宿號天倫　性如風火好傷身¶
　　　　工巧細心兼有智　做此隂隲與兒孫¶
　　　　參宿從來屬隂陽　火入隂陽氣自剛¶
　　　　隂陽配合精神足　坎離交感火明彰¶
　　　　火躔井宿號天終　智慧威嚴膽氣雄¶
　　　　衣食平平人命蹇　晚來方始見榮通¶
　　　　井宿半度在申宫　十七度中未位逢¶
<pb:KR3g0041_WYG_015-15a>¶
　　　　火到此宫須怕水　縱逢吉曜亦無功¶
　　　　火躔鬼宿號天祥　此星家富少兒郎¶
　　　　只恐天年多夭折　不然惡死沒家鄉¶
　　　　鬼宿為曜號金牛　火通明處鬼難當¶
　　　　金地火星常照灼　此星為惡不為祥¶
　　　　火躔柳宿號天馳　多慮多疑多是非¶
　　　　尅妻害子兄弟絶　平生衣食却隨時¶
　　　　火星居柳多驚怕　惡死猖狂甚奸詐¶
<pb:KR3g0041_WYG_015-15b>¶
　　　　男女必是少年亡　女人産厄何足迓¶
　　　　火躔星宿號天榮　必定前程有大聲¶
　　　　更得十宫星有力　為官穏穏到公卿¶
　　　　火星切忌來星馬　損父元來從母嫁¶
　　　　日生最重夜生輕　處世忙忙無少暇¶
　　　　火躔張宿號天頡　汨沒平生難共說¶
　　　　若非壽夭父母亡　尅子害妻兄弟缺¶
　　　　張宿更在午星遊　火曜逢宵展大猷¶
<pb:KR3g0041_WYG_015-16a>¶
　　　　木曜同躔張宿上　若加禄主位封侯¶
　　　　火躔翼宿號天憐　心性猖狂學少成¶
　　　　智術多端加嗜慾　衣食生來却稱情¶
　　　　翼宿屬在雙女宫　火臨初夏氣英雄¶
　　　　火曜不堪來此立　那堪見水又無功¶
　貴格云火星最好來躔翼　輔佐邦家權要職¶
　　　　火躔軫宿號天暴　手足風狂損年少¶
　　　　晚年衣食稍平安　只恐妻兒命難保¶
<pb:KR3g0041_WYG_015-16b>¶
　　　　軫宿屬水又水宫　兩逢水曜氣英雄¶
　　　　火曜不堪來此立　身遭鬼尅不堪供¶
　　火星同度¶
　火星在天蝎是本宫自氐宿五度八十一分至十一¶
　度十一分係行火度不為廟度自氐宿二度至三度¶
　為正廟不居此度為向廟在磨蝎宫斗宿十八度至¶
　二十度并牛宿初度為正旺白羊為本宫是次旺生¶
　時遇之主為重權之人熒惑為明堂火之廟也主為¶
<pb:KR3g0041_WYG_015-17a>¶
　將相秉重權有威望若在房二度者亦旺二十年或¶
　在心初度至三度為上將綂萬兵出將入相四十年¶
　見土為旺見金水好神仙之事見首尾私通國戚見¶
　水以賤為妻若在斗十八度及二十一度必為公卿¶
　即二十年秉生殺之權常帶將相之印仍不犯日月¶
　及水土則貴若見水則被人妬若在四正宫為本宫¶
　居奎宿則有文章若逆行苐七八不善終雖順行亦¶
　損壽見血亡與木相資與金相仇與水相惡同宫為¶
<pb:KR3g0041_WYG_015-17b>¶
　水尅即惡死¶
　日度為人性急幹事不免是非一生被人作念損祖¶
　財老當刀兵之厄是主星夜生有位日生有財不是¶
　主星平生多訟好色慾變善為惡晝生帶劒死¶
　月度主性急食卑下之禄雖聰明亦短天其人出言¶
　不實多是非與人交結不久長多有暗昩災因文人¶
　有厄是主星得免¶
　木度主一生多災厄因疾病中損害四肢或犯風狂¶
<pb:KR3g0041_WYG_015-18a>¶
　損傷男女是主星得吉曜相扶助則可減矣¶
　火度主威名嚴厲一生足詞智因武藝則有鋒芒多¶
　子孫亦忌小人相損若是主星總被人損亦不成事¶
　因此得重禄更兼勇智超羣若有損即轉貴土度主¶
　損兄弟男女主惡死木見則免三十二以後有財¶
　金度主一生多受貧窘因女人敗聲名木見則免若¶
　是主星晝生轉加福力身有貴位¶
　水度主一生多災厄施恩徳有不善之報¶
<pb:KR3g0041_WYG_015-18b>¶
　　火星入宫¶
　日宫作事多成為人性急有聲名善决斷有武勇作¶
　文詞是主星有權兵之貴不是主星目疾損父母或¶
　夭死天乙可免¶
　月宫主性格不安定多驚怕出言不審是非若是主¶
　星夜生有位日生有財不是主星夜微有福日生被¶
　婦人損䧟亦主促壽不善終¶
　木宫主得王者任用有兵權之貴為人内剛外柔於¶
<pb:KR3g0041_WYG_015-19a>¶
　人有義見事深遠是主星有權貴不是主星大富¶
　火宫為人性堅宻有道藝好文才足聲名富貴機巧¶
　若是主星富貴非常不是主星性急忠直外敏内剛¶
　知人災福又好燒煉夜生富貴晝生財薄¶
　土宫性急形貎魁偉有勇志損祖業兄弟好行凶惡¶
　招暗中是非有惡聲名不足畏懼是主星好殺有權¶
　不是主星多因殺害而死¶
　金宫好色損妻好鬭争見事不遠與人交結無終始¶
<pb:KR3g0041_WYG_015-19b>¶
　是主星㣲有職位不是主星㣲有財¶
　水宫工巧細心有財智多刑獄好殺害一生多被人¶
　阻撓與人結交無終始是主星見小利不顧大事幹¶
　事多成毎被人損䧟是主星可免非主星因小人損¶
　䧟性命¶
　　火星同宫¶
　火土同宫主性凶惡好殺害土是主星晝生火是主¶
　星夜生及順行本位至防禦練土是主星夜生火是¶
<pb:KR3g0041_WYG_015-20a>¶
　主星晝生各乗旺氣可主監司如不乗旺氣主微職¶
　亦主多疾横終腰疾言語吃&KR2531;¶
　　詩斷火星㑹土福偏隆　錦繡文章氣概雄¶
　　　　南極星官添福壽　封侯萬户食千鍾¶
　火金同宫主性急燥見事不長一生少得婦人私愛¶
　多被婦人損䧟難婚姻妻妾不良多滛慾¶
　　詩斷火星度㑹喜逢金　百六當之慶瑞深¶
　　　　人若逢之登上第　佳名蕃衍世皆欽¶
<pb:KR3g0041_WYG_015-20b>¶
　　　　自來熒惑怕逢金　共照隂陽必主滛¶
　　　　更有惡星刑戰着　不過强仕即悲吟¶
　火水同宫主平生多學道藝兼好文章若俱順行不¶
　伏逆者是事有成伏逆者毎事多難有善星相扶助¶
　主有位無善星助主目疾¶
　　詩斷火星怕與水星交　困苦相殘百事淆¶
　　　　隳癈凌遲逢百六　夫妻父母總相抛¶
　　　　火如逢水自相刑　怕在陽宫與晝生¶
<pb:KR3g0041_WYG_015-21a>¶
　　　　不滿三旬防横死　若能知命學修行¶
　火木同宫主大富貴有權位主兵刑在壽限主長命¶
　在陽宫薄壽¶
　　詩斷木星㑹火喜偏饒　值此官尊福壽超¶
　　　　百六㑹時家國泰　忠臣孝子滿皇朝¶
　　　　火同木徳斷無災　必主其人健有才¶
　　　　足智多謀身早達　官居五品亦竒哉¶
　火羅同宫日則凶夜生主為國臣在九宫方主無力¶
<pb:KR3g0041_WYG_015-21b>¶
　主燒屋¶
　　詩斷火星最忌見羅㬋　害義傷亷事大愁¶
　　　　兵火焚燒多刼掠　金倉谷府總無留¶
　火計同宫主患癰癤而死日生燒屋¶
　　詩斷火宿偏嫌㑹計都　金人風疾怪刑軀¶
　　　　丐殍寒賤終貧困　好是文身賊冦徒¶
　　　　毒藥傳勞并刑死　莫能照命握兵符¶
　　　　如逢百六天災厚　不問封侯也被誅¶
<pb:KR3g0041_WYG_015-22a>¶
　火孛同宫主虎狼傷不死亦主癰疽膿血¶
　　詩斷熒惑最能誅孛彗　掃除攙搶為慶瑞¶
　　　　官榮上爵秉威權　百六逢之為禍害¶
　火炁同宫主足文學少子日生屋多火燒¶
　　詩斷火星紫炁最亷平　百六逢之慶福齡¶
　　　　逢生必是人間瑞　龍鳯叢中第一人¶
　　琅玕經節要¶
　火行順旺或同水月順位高宫仁慈禄厚天乙火臨¶
<pb:KR3g0041_WYG_015-22b>¶
　不以晝夜福䕃於身職禄雄覇¶
　(火星順行同紫炁不拘/晝夜主受積祖福䕃)¶
　火水孛星男女多滛夜生宫順招財進禄廟處權治¶
　順旺興隆¶
　火土木同夜照困窮首尾一處非吏即戎或留或逆¶
　刑害重重¶
　(火星及土夜照不論三方即困苦之人更同羅㬋當/於刑法中立身留逆則多官厄尅害六親妻子順旺)¶
　(則昌盛/之人)¶
<pb:KR3g0041_WYG_015-23a>¶
　火日同行二親殃禍木不照之先代主破火計隂曜¶
　惟宜夜照權掌兵機貴於廊廟¶
　火計夜照威武之人或文則帶生殺之職廟旺則福¶
　禄堅牢¶
　火若在晝逢貴亦凶忽然主背難保善終火木順照¶
　遇惡無凶同吉榮曜益壽添禄¶
　火星照臨十二宫¶
　　命宫¶
<pb:KR3g0041_WYG_015-23b>¶
　火星臨人命主人意氣雄勇急直好勝明敏見快多¶
　學少成得志則寛量失志則&KR0310;燥心明性急意直膽¶
　大愛骨肉與人交則不能長古執自持傲上喜大凡¶
　事後悔性不好閒愛技術善醫卜不受拘束不奈觸¶
　犯有枕骨睡多側臥先瘦後肥因災變福始勤終怠¶
　好食硬物夢則雲水波澤荒邱古塜疾則足同脾腎¶
　有膽能權握順㫖則喜逆意則嗔夜生逢此廟樂則¶
　文武兼資勇智並用若逢土孛計羅同宫主人凶暴¶
<pb:KR3g0041_WYG_015-24a>¶
　夭折作事迍蹇纔有吉慶事又或顛倒夜生必有九¶
　九之數其事綿延凡事稱遂○火照主性燥暴不奈¶
　人侵欺合主中年抱四時患¶
　　詩斷火照命宫心量洪　倚公附勢立身躬¶
　　　　初年財散家難聚　順旺如逢財禄豐¶
　　　　火人不要火居命　兩火炎炎空自盛¶
　　　　若遇火星居天蝎　富貴光華須易熄¶
　　　　身命宫中遇火星　此人燥急性聰明¶
<pb:KR3g0041_WYG_015-24b>¶
　　　　平生喜怒真難測　凡事須交立便成¶
　　財帛宫¶
　初年耗散有似蓮花貯水纔滿必傾多招是非若有¶
　吉星合照同宫則反凶成吉財帛四十八後五十以¶
　前漸漸見發○火照一生招盗損財¶
　　詩斷火星財帛旺初年　中主交時恐不堅¶
　　　　若得善星同照犯　末年退後又團圓¶
　　　　財帛宫中要得豐　豈容惡曜故來攻¶
<pb:KR3g0041_WYG_015-25a>¶
　　　　忽然凶曜來相犯　帑庫炎炎一𤑔空¶
　　兄弟宫¶
　不得祖業又云火星守時皆不順獨行處性也剛雄¶
　○火照主有兄弟雖多終久全不得力¶
　　詩斷火臨兄弟事如何　爭競紛紛惹禍多¶
　　　　親戚有恩還反目　自然手足不相和¶
　　田宅宫¶
　田宅難靠宜自卓立莫問兄弟父母賦云少失資財¶
<pb:KR3g0041_WYG_015-25b>¶
　金火同臨於田宅○火照多因官中破家常被惡人¶
　相損田宅破散父母家業¶
　　詩斷祖基破盡豈難窮　火宿親臨第四宫¶
　　　　若是廟方須發福　不然孤苦一生中¶
　　　　婦人為夫别沒刑　田宅多逢水火星¶
　　　　隂陽若是水火曜　田宅逢之却大榮¶
　　男女宫¶
　招三人亦宜桃花夾竹偏生過房相壓更好若與土¶
<pb:KR3g0041_WYG_015-26a>¶
　星首尾合照兼又晝生及六丙生人全不得力孤寡¶
　若晝生火居男女宫必主絶嗣○火照主有雙生之¶
　子貴可得二人之力¶
　　詩斷熒惑臨兒長兩兒　在家出外沒尊卑¶
　　　　不然尅害哀傷子　或者傷娘子復悲¶
　　　　火若來臨第五宫　此星凶暴似寃仇¶
　　　　婚姻若得同偕老　男女必定少年憂¶
　　奴僕宫¶
<pb:KR3g0041_WYG_015-26b>¶
　主有僕馬但不久遠六甲生人在此宫者主臨於惡¶
　弱之地難享福矣若科甲科名二主高强則無慮也¶
　○火照同¶
　　詩斷火徳凶殘勢莫回　䧟害奴僕愈災危¶
　　　　女人更作當生限　夫位重重見别離¶
　　　　六位如逢水宿來　害刑牛馬定多災¶
　　　　屯殃變異起奴僕　得地專權自劇裁¶
　　妻妾宫¶
<pb:KR3g0041_WYG_015-27a>¶
　多主生離逺别若妻命有此星相抵則無害不然宜¶
　娶同庚長歲方保遲得始宜不宜早男二十五前為¶
　早男早尅妻女早尅夫○火照主尅宜夭婚亦主妻¶
　因産厄而死¶
　　詩斷火星合主别離居　入宫伏䧟少年孤¶
　　　　白日生人為忌曜　夫尅妻兮妻尅夫¶
　　　　生來火宿若臨西　女哭男兒男哭妻¶
　　　　或在五宫三五娶　水宫一箇定無疑¶
<pb:KR3g0041_WYG_015-27b>¶
　　疾厄宫¶
　切忌土宿惡曜同處主有不測之災凶險疾病六根¶
　不足風疾躔身經云火土同臨疾厄宫眼不盲時耳¶
　又聾賦云日月有災八宫見火如夜生不然在消息¶
　論之○火照主瘡疥之疾防漏火之厄有疾不可救¶
　　詩斷火臨疾厄要推詳　見物為&KR1027;更是殃¶
　　　　假使仙丹能起死　也須身染病臨床¶
　　　　火星八位憂血難　災來非命禍難禁¶
<pb:KR3g0041_WYG_015-28a>¶
　　　　腰駝背曲缺唇齒　必定刑囚死獄深¶
　　遷移宫¶
　居處不定宜外居更好不宜在家若居祖業則難以¶
　興發如有凶星合照防惡人侵害財帛及虫獸之厄¶
　○火照同¶
　　詩斷火星宫分照遷移　不可將同惡曜推¶
　　　　得在强宫為禄主　姻聯皇族貴當時¶
　　　　火星破命入遷移　遷變東西土産離¶
<pb:KR3g0041_WYG_015-28b>¶
　　　　客店與人和合住　未年有屋可遷移¶
　　　　婦人不可更遷移　若是遷移是滯兒¶
　　　　火孛土星交丑亥　帶兒再嫁要先知¶
　　官禄宫¶
　君子一生主文字煩擾如係禄主則少年遷擢文章¶
　出衆才藻非常汪汪如千頃之波浩浩傾三峽之水¶
　用力少見功多受厚禄享重貴若日生見彩雲易散¶
　美處難全喜地有怨福中有禍不宜享福壽不長久¶
<pb:KR3g0041_WYG_015-29a>¶
　○火照主招惡人連累官災合牢獄之厄¶
　　詩斷火星凶&KR0395;入官宫　仕列全曹少始終¶
　　　　若在强宫為禄主　㑹看附鳯與攀龍¶
　　　　火星到卯氣飄飄　非遇宫主亦官僚¶
　　　　水土同宫臨任死　皮袋那知被火燒¶
　　福德宫¶
　衣食豐厚倉庫盈積財物足用更得火星合照一生¶
　優游若與凶曜同宫則減其力○火照或忌星或是¶
<pb:KR3g0041_WYG_015-29b>¶
　尅星年不過四十須招富人有虧尅䧟身之事¶
　　詩斷火星白日損人壽　若受官班終不久¶
　　　　蝕神忽若入宫來　骨肉妻兒難保守¶
　　　　火星滿用臨强位　十一宫中福為最¶
　　　　道徳威嚴禮義崇　騰播英聲盈海内¶
　　　　火星土宿與金星　三辰喜在福宫臨¶
　　　　内只火星為急燥　為人因此失人情¶
　　相貌宫¶
<pb:KR3g0041_WYG_015-30a>¶
　主人瘦薄情志輕浮形神短矮只見他非不責已過¶
　性潔白好戱謔好時喜到底怒時抝到底有人激觸¶
　心中發憤只是片時過心中無事○火照形相惡醜¶
　言語剛烈不服人欺情行忠直¶
　　詩斷世間何事最嗟吁　相貎宫中火德居¶
　　　　男性剛强多惹禍　女持箕箒泣前夫¶
　　　　火星行變不為佳　却破兄弟與妻家¶
　　　　若逢計孛兼天首　孤窮眉目有痕瘕¶
<pb:KR3g0041_WYG_015-30b>¶
　　火星變段名¶
　寶瓶宫天暴星○又名天刑星有心膽能住持¶
　　詩斷坎名天暴火為災　夜生縱可日迍乖¶
　　　　七宫妻妾多滛蕩　立禍須知妓妾來¶
　磨蝎宫天驛星○又名天徳星主有福徳轉災為福¶
　　詩斷天驛之星為熒惑　此曜偏宜會磨蝎¶
　　　　更加土宿此宫來　富貴功名憑口舌¶
　人馬宫天倉星○又名天穆星主倉庫盈滿内實外¶
<pb:KR3g0041_WYG_015-31a>¶
　虛¶
　　詩斷天星寅位火星臨　官位長生秀氣兼¶
　　　　不值惡星侵本位　重金重葢爵重添¶
　天蝎宫天輔星○又名天職星主有大職印大貴也¶
　　詩斷天輔貴星臨卯位　蝎宫最喜火來臨¶
　　　　禄無失䧟身榮貴　名播清聲入翰林¶
　天秤宫天休星○又名天勒星刑尅暴害凶惡¶
　　詩斷角亢休宜火來臨　畏逢首尾孛相侵¶
<pb:KR3g0041_WYG_015-31b>¶
　　　　身命遭逢無吉曜　犯刑惡死少光隂¶
　雙女宫狐疑星○又名熒惑星主事多進退¶
　　詩斷狐疑軫翼言難定　志大心高疑慮人¶
　　　　女人身命若逢此　順則為厄逆為塵¶
　獅子宫天雷星○又名天時星横得貴人待用¶
　　詩斷火星獅子號天雷　正直無私福禄來¶
　　　　若望太陽人悖逆　更逢四正子孫乖¶
　巨蟹宫天友星○又名天熾星心性戱謔多詐¶
<pb:KR3g0041_WYG_015-32a>¶
　　詩斷四五七宫并第十　名為天友定應孤¶
　　　　若非父母隔絶早　往往偏房寄外居¶
　隂陽宫太虛星○又名天孽星主夫婿孽毒也¶
　　詩斷太虛之宿最為良　身命俱逢福壽長¶
　　　　金木并臨須顯達　若逢八煞即為殃¶
　金牛宫熒惑星○又名流血星主怯惡死¶
　　詩斷酉宫熒惑最為凶　不問七强五弱宫¶
　　　　若得吉星傍臨照　也須辛苦受貧窮¶
<pb:KR3g0041_WYG_015-32b>¶
　白羊宫天廟星○又名天赦星逢難自脫明多豐足¶
　　詩斷白羊天廟最為竒　禍則消除福則隨¶
　　　　寅午命宫逢吉曜　少年平歩上雲梯¶
　雙魚宫披頭星○又名天旋星主疑惑多驚恐¶
　　詩斷亥上披頭何所知　虛名虛譽足嗔&KR0339;¶
　　　　若不遭遇留伏逆　曹號揚名處處知¶
　¶
　星學大成卷十五¶
